{
  "name": "Ara zelenokřídlý",
  "description": "Tento druhý největší papoušek (po arovi hyacintovém) je převážně červený a modrý. Typickým znakem jsou zelené křídelní krovky, tvořící na křídlech zřetelné pásy, a červené čárkování lysiny kolem očí. Horní čelist zobáku je rohovinová, dolní tmavě šedá stejně jako nohy.",
  "spread_note": "Severní a střední Jižní Amerika",
  "food": "Části rostlin",
  "food_note": "Ořechy, semena, měkké plody, výhonky, pupeny",
  "proportions": "Délka těla 29–42 cm, délka ocasu 44–53 cm, rozpětí křídel až 125 cm, hmotnost 0,9–1,7 kg",
  "reproduction": "Samice snáší 1–3 vejce, doba inkubace je 24–26 dní.",
  "attractions": "Žije v párech, které se sdružují do hejn někdy i s dalšími druhy arů. Samice snáší vejce do stromové dutiny, v zahřívání i péči o mláďata se střídá s partnerem. Dožívá se až 50 let.",
  "projects_note": "",
  "breeding": "Arové zelenokřídlí patří v pražské zoo k tradičním druhům. První papoušek žil v zoo v letech 1936−1948. Další přišel v r. 1956 a dlouho držel primát jednoho z nejdéle chovaných zvířat – uhynul v r. 2008. Od r. 1991 prošlo zoologickou zahradou mnoho dalších arů. V r. 1993 se podařilo úspěšně odchovat první mládě. V současné době chováme dva mladé ptáky, kteří přišli v r. 2009 od soukromého chovatele.",
  "localities_title": "Dolní část zoo"
}