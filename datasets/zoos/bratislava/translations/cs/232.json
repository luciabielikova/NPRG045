{
  "name": "Orel východní",
  "description": "Je to mohutný dravec, kterého si nemůžete splést, protože má nápadně žlutý a velký zobák. Tělo je tmavohnědé až černé, bílý je pouze klínovitý ocas, ohbí křídel a opeření nohou.",
  "spread_note": "Hnízdí na Kamčatce, kolem Ochotského moře, na sever po Sachalin a na jih po řeku Amur. Část populace migruje do jižnějších oblastí – na Hokkaidó a Kurilské ostrovy.",
  "food": "Ryby",
  "food_note": "Hlavně ryby, také ptáci, krabi, chobotnice nebo zdechliny",
  "image_alt": "Orel východní, foto: archiv Zoo Praha",
  "proportions": "Délka těla 74–81 cm, délka ocasu 33 cm, rozpětí křídel 118–136 cm, hmotnost 5–9 kg",
  "reproduction": "Počet vajec 1–3, inkubace 38–45 dní",
  "attractions": "Hnízdo buduje z klacíků na vysokých stromech, případně na skalních srázech nebo zalesněných svazích. Pár mívá v teritoriu 2–3 hnízda, která střídavě používá. Při lovu ryb buď krouží ve výšce kolem 5 m nad hladinou a pak se vrhá do vody, nebo postává na mělčině.",
  "projects_note": "Jeho populace je odhadována na pouhých 5 000 jedinců a počet stále klesá, především v důsledku znečišťování a změn prostředí (stavba přehrad, těžba ropy, rybolov). Na seznamu IUCN je zařazen jako zranitelný.",
  "breeding": "První orel východní žil v pražské zoo v letech 1952−1976, druhý pak v letech 1958−1959. Na dlouhou dobu tento druh z expozic zmizel, dokud v roce 2000 nepřišla z Alma Aty samice, ke které se v roce 2006 připojil samec z liberecké zoo. Pár odchoval již v roce 2007 první mládě a hnízdil úspěšně i v dalších letech – a dokonce opakovaně odchovává i dvě mláďata.",
  "localities_title": "Dolní část zoo"
}