{
  "name": "Kiang východní",
  "description": "Má světle rezavé až hnědé zbarvení srsti, břicho, nohy a přední strana krku jsou bílé. Středem hřbetu se táhne tmavý pruh, hříva je krátká, vztyčená a tmavá.",
  "spread_note": "Tibetská náhorní plošina v polohách 2 700−5 400 m n. m. – Čína, také Pákistán, Indie, Nepál a zřejmě i Bhútán; kiang východní se vyskytuje v čínských provinciích Quinghai a jihozápadní Xinjiang.",
  "food": "Části rostlin",
  "food_note": "Tráva, byliny",
  "image_alt": "Foto: Tomáš Adamec, Zoo Praha",
  "proportions": "Délka těla 2,1 m, délka ocasu 40 cm, výška v kohoutku 1,3–1,5 m, hmotnost 250–400 kg",
  "reproduction": "Březost 12 měsíců, počet mláďat 1",
  "attractions": "Drsné středoasijské stepi obývá několik druhů divokých oslů, mezi něž patří také kiang. Jeho domovinou jsou náhorní plošiny Tibetu, kde v nadmořských výškách kolem 4 000 m n. m. klesají v zimě teploty pod -40 °C. Základem stád jsou samice a mláďata. Hřebci jsou teritoriální a hlídají si klisny, které na jejich území žijí. Mladí samci se často sdružují do mládeneckých stád, dokud si nenajdou své vlastní teritorium. Novorozený kiang je schopen už za hodinu následovat svou matku, od které se v prvních dnech vůbec nevzdaluje. Kiangové vytvářejí tři poddruhy, kiang východní je z nich největší.",
  "projects_note": "",
  "breeding": "Jeden hřebec kianga žil v zoo v letech 1961−1971. Pak nastala dvacetiletá přestávka, až v roce 1991 byl chov obnoven.",
  "localities_title": "Horní část zoo"
}