{
  "name": "Bažant palawanský",
  "description": "Zatímco samice je hnědá a na ocase má jen jednu řadu modrých „očí“, samec je celkově modrý s černou kresbou, delší ocas mu zdobí dvojitá řada výrazných skvrn a na temeni má zašpičatělou chocholku.",
  "spread_note": "Filipínský ostrov Palawan",
  "food": "Bezobratlí",
  "food_note": "Semena, drobné plody, listy a výhonky, bezobratlí",
  "proportions": "Délka 40–50 cm (z toho ocas 16–25 cm), hmotnost 0,3–0,5 kg",
  "reproduction": "Samice snáší 2 vejce, sedí na nich sama 18–20 dní.",
  "attractions": "Žije poměrně skrytě, a tak o něm máme jen málo dajů z přírody. Tok je velmi okázalý, samec láká samici nejen zvláštním tancem, při kterém překlápí chocholku a roztahuje vějířovitě ocas, ale i přinášením potravy. Samice pak sama připraví hnízdo a sedí na vejcích.",
  "projects_note": "Jeho domovské lesy obrovskou rychlostí mizí kvůli těžbě dřeva a bažantů rychle ubývá. Proto se těší přísné mezinárodní ochraně a v Červeném seznamu IUCN je veden jako zranitelný druh.",
  "breeding": "V zoo se tito bažanti objevili hned dvakrát. Chovali jsme je již v letech 1963−1973 a poté od roku 1988. První mláďata byla úspěšně odchována v roce 1995.",
  "localities_title": "Dolní část zoo"
}