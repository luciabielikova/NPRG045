{
  "name": "Hoko přilbový",
  "description": "Má zavalité tělo, malou hlavu a poměrně dlouhý ocas. Nad čelem má oblou rohovinou přilbu modravé barvy. Vytváří dvě barevné formy. Běžnější je téměř celá černá, s kovovým leskem a bílou spodinou těla a špičkou ocasu. Někdy je samice rezavá, s černou hlavou a tmavým skvrněním. Na hrudi jsou pera prodloužená a tvoří pláštík.",
  "spread_note": "Východní Andy – Venezuela a Kolumbie",
  "food": "Rostliny i živočichové",
  "food_note": "Semena, plody, hmyz, malí obratlovci",
  "proportions": "Délka 80−100 cm, z toho ocas 30,4−36,2 cm, délka křídla 36,3−42,7 cm, hmotnost 2,6−3,6 kg",
  "reproduction": "Počet vajec 1–2, inkubace 28–32 dny",
  "attractions": "Zdržuje se v hloubi lesa na strmých srázech a v roklích. Je aktivní ve dne, kdy páry nebo malé rodinné skupinky pátrají na zemi po potravě. V nebezpečí a na noc vylétá do korun stromů. Zajímavý je tok, při kterém samec láká samici tím, že jí nabízí v zobáku potravu. O mláďata pečují oba rodiče.",
  "projects_note": "Hoko přilbový je v Červeném seznamu IUCN zařazen v kategorii zranitelných druhů. Početní stavy klesají především v důsledku lovu pro maso i rohovinovou přilbu a ztráty přirozeného prostředí.",
  "breeding": "Chováme je od roku 2012.",
  "localities_title": "Dolní část zoo"
}