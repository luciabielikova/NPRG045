{
  "name": "Pes pralesní",
  "description": "Má zavalité tělo, krátké nohy i ocas a zakulacené boltce. Zbarvení je celkově hnědé, jen ocas je tmavý.",
  "spread_note": "Střední a Jižní Amerika, od Panamy až po Peru, Brazílii a Paraguay",
  "food": "Živá kořist",
  "food_note": "Malí obratlovci",
  "image_alt": "Foto: Tomáš Adamec, Zoo Praha",
  "proportions": "Délka těla 57,5–75 cm, délka ocasu 12,5–15 cm, výška v kohoutku 30 cm, hmotnost 5–7 kg",
  "reproduction": "Březost 67 dní, počet mláďat 1–6",
  "attractions": "Přes své jméno neobývá deštné lesy, ale spíše křovinatou savanu. Vyhledává mokřady a dokáže vytrvale plavat. V důsledku přeměny svého původního prostředí v zemědělskou krajinu je však na mnoha místech ohrožen. Pražská zoo se může pochlubit úspěšnými odchovy těchto zvláštních šelem, které mají v zoologických zahradách pověst obtížně chovatelných zvířat. Dospělí jsou totiž citliví na jakékoliv vyrušování a navíc se často stává, že mláďata samec zabije. Psi pralesní jsou společenští, žijí ve skupinách až 10 zvířat. V podrostu se dorozumívají pronikavým štěkáním. Den tráví ve vyhrabané noře nebo jiné dutině a potravu si hledají za šera a v noci.",
  "projects_note": "",
  "breeding": "Psy pralesní chováme od roku 1988 a do současnosti se nám podařilo odchovat více než 30 mláďat, z nichž několik putovalo do chovných zařízení v Jižní Americe.",
  "localities_title": "Horní část zoo"
}