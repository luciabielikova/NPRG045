{
  "name": "Brkoslav severní",
  "description": "Jsou to půvabní ptáci, jejichž statné skořicové tělo zdobí na hlavě nápadná chocholka a na křídlech jasně červené a žluté skvrnky.",
  "spread_note": "Hnízdí cirkumpolárně na severu Eurasie a Severní Ameriky, na zimu odlétá jižněji.",
  "food": "Plody",
  "food_note": "Drobné plody (jeřabiny, bezinky apod.)",
  "proportions": "Délka těla 17–18 cm, délka ocasu 5,8–7 cm, délka křídla 11–12,5 cm, hmotnost 34–85 g",
  "reproduction": "Počet vajec 4–7, inkubace 12–15 dní",
  "attractions": "Brkoslavové nepatří mezi běžné ptáky české přírody – objevují se u nás jen jako zimní hosté a ještě jen v některých letech. Když už se však objeví, nejspíše je nepřehlédnete. Ze severské tajgy a smíšených lesů, kde hnízdí, k nám totiž putují ve velikých, často až tisícihlavých hejnech, která se slétají hodovat na jeřabinách a dalších bobulích. Nevyhýbají se ani městům a jsou velmi důvěřiví, takže je v této době můžete pozorovat i v městských parcích, a to ze značné blízkosti. Hnízdo z trávy a lišejníků si brkoslavové staví na stromě. Na vejcích sice sedí jen samice, ale mláďata krmí oba rodiče. V té době si zpestřují jídelníček i hmyzem.",
  "projects_note": "",
  "breeding": "V novodobé historii zoo chováme brkoslavy od roku 2005.",
  "localities_title": "Sečuán - pavilon ptáků z podhůří Himálaje"
}