{
  "name": "Klokan bažinný",
  "description": "Má typický „klokanovitý“ vzhled. Přední pětiprsté končetiny jsou krátké a slabé a slouží hlavně k manipulaci s potravou. Zadní nohy jsou silné, palec je zakrnělý a ostatní prsty jsou částečně srostlé. Nejdelší a nejsilnější je čtvrtý prst. Toto uspořádání je adaptací pro dlouhé a vysoké skoky, ke kterým se klokani uchylují, když prchají před nebezpečím. Klokan bažinný má tmavohnědou srst, tmavší končetiny a ocas, světlejší žlutavé břicho a často žlutý proužek na tvářích.",
  "spread_note": "Jihovýchodní Austrálie",
  "food": "Části rostlin",
  "food_note": "Tráva, byliny, keře, semenáčky stromů i houby",
  "image_alt": "Foto: Tomáš Adamec, Zoo Praha",
  "proportions": "Délka těla 67–84 cm, ocas 64–86 cm, výška průměrně 70 cm, hmotnost 10,5–20 kg",
  "reproduction": "Samice je březí 33–38 dní a rodí 1 mládě, které nosí 8–9 měsíců ve vaku.",
  "attractions": "Na rozdíl od jiných klokanů vyhledává poměrně běžně ochlazení ve vodě. Má pestrý jídelníček a bez újmy žere i některé pro člověka jedovaté rostliny. Samice může znovu zabřeznout už osm dní předtím, než porodí předchozího potomka.",
  "projects_note": "",
  "breeding": "Chováme ho od roku 2013.",
  "localities_title": "Horní část zoo"
}