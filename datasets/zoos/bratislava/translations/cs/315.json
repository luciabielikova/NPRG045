{
  "name": "Zejozob africký",
  "description": "Zejozobové dělají svému jménu čest, protože mají čelisti dlouhého zobáku mírně ohnuté proti sobě tak, že se dotýkají špičkami, ale jinak mezi nimi zůstává štěrbina. Zajímavé je, že mláďata mají zobák normálně tvarovaný a štěrbina se vytvoří až v dospělosti.",
  "spread_note": "subsaharská Afrika, západní Madagaskar",
  "food": "bezobratlí",
  "food_note": "vodní měkkýši",
  "image_alt": "Zejozob africký, foto: archiv Zoo Praha",
  "proportions": "délka těla 64–76 cm, délka ocasu 16–18 cm, délka křídla 36,5–42 cm, hmotnost 1–1,8 kg",
  "reproduction": "počet vajec 3–4, inkubace 25–30 dní",
  "attractions": "Zvláštní tvar zobáku je přizpůsobením k dobývání těl měkkýšů z pevných schránek. Zejozobové žijí v trvalých párech. Hnízdí v koloniích, často s jinými druhy ptáků.",
  "projects_note": "",
  "breeding": "První zejozob žil v zoo krátce v letech 1956−1957, ale soustavný chov začal v roce 1996. Tehdy přišel pár, který se stal zakladatelem chovu.",
  "localities_title": "Ptačí mokřady"
}