{
  "name": "Kulíšek nejmenší",
  "description": "Je nejmenší sovou nejen u nás, ale v celé Evropě. K jeho typickým znakům patří žluté oči, málo zřetelný závoj a kulatá hlava bez chvostků.",
  "spread_note": "Severní pásmo Eurasie, nesouvisle střední Evropa",
  "food": "Živá kořist",
  "food_note": "Malí obratlovci",
  "image_alt": "Kulíšek nejmenší, foto: archiv Zoo Praha",
  "proportions": "Délka těla 10–11,5 cm, délka ocasu 5,5–6,5 cm, rozpětí křídel 45 cm, hmotnost 55–80 g",
  "reproduction": "Počet vajec 3–8, inkubace 28 dní",
  "attractions": "Žije skrytě, ale rád vysedává na vrcholku stromu, a pokud byste ho zahlédli, poznali byste ho mimo jiné podle pocukávání poměrně dlouhého ocasu. Obývá staré horské lesy a je na našem území vlastně pozůstatkem z dob ledových – takzvaným glaciálním reliktem. Jeho hlavní areál totiž leží v severské tajze a do střední Evropy se rozšířil se čtvrtohorním zaledněním. Když ledovec ustoupil, zůstaly jednotlivé populace kulíšků v chladnějších pásmech hor, dnes se však rozšiřuje do podhůří i nižších poloh. Kulíškové žijí v párech. V době toku se oba partneři ozývají jemným, nicméně dobře slyšitelným pískáním. Hnízdí ve stromových dutinách, s oblibou obsazuje hnízda po strakapoudech. Mláďata krmí oba rodiče.",
  "projects_note": "",
  "breeding": "Kulíšky chováme a rozmnožujeme od roku 1992 jen krátkou přestávkou v letech 2002−2004.",
  "localities_title": "Příroda kolem nás"
}