{
  "name": "Batagur tuntong",
  "description": "Jako typicky vodní želva má plochý krunýř a mezi prsty plovací blány. Na předních nohou má tuntong 4 drápy. Hlava je protáhlá, zašpičatělá. Během námluv mají samci antracitově černou hlavu a na hrdle bílou skvrnu tvaru šípu, samice mají hlavu žlutavě bílou.",
  "spread_note": "Kambodža, Malajsie, Indonésie",
  "food": "Části rostlin",
  "food_note": "Spadané plody, vodní a bahenní rostliny",
  "proportions": "Délka krunýře až 65 cm, hmotnost až 35 kg",
  "reproduction": "Samice klade až třikrát za sezonu 10−30 vajíček, která zahrabává do jámy na plážích nebo písčitých březích. Inkubace trvá 69−112 dní.",
  "attractions": "Velmi nerad vylézá z vody, ve které tráví většinu života.",
  "projects_note": "Patří ke kriticky ohroženým druhům. V přírodě zřejmě žije posledních 200 jedinců. V Evropě ho chová pouze pražská zoo.",
  "breeding": "Podobně jako v případě kalagura se jeden batagur tuntong objevil v zoo v letech 1973−1976 a další jedinci přišli až v souvislosti s otvíráním pavilonu Indonéská džungle v letech 2004 a 2005, a to z plzeňské zoo.",
  "localities_title": "Čambal - pavilon gaviálů"
}