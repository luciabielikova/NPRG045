{
  "name": "Kachnice bělohlavá",
  "description": "Vyznačuje se typicky schodovitě uspořádanými ocasními pery, která při plavání na hladině vztyčuje kolmo k tělu. Snadno ji poznáte i podle zobáku s vysokým hrbolem u kořene.",
  "spread_note": "Nesouvislý areál od Španělska na východ po Čínu",
  "food": "Bezobratlí",
  "food_note": "Části vodních rostlin, vodní bezobratlí",
  "image_alt": "Kachnice bělohlavá, foto: Jiří Trojánek, Zoo Praha",
  "proportions": "Délka 43–48 cm, rozpětí křídel 62–70 cm, hmotnost 0,5–0,8 kg",
  "reproduction": "Snáší 5–8 vajec, sedí na nich 22–24 dny.",
  "attractions": "Létá nemotorně a ztěžka, je proto snadným cílem lovců. Mimo dobu hnízdění se sdružuje do početných hejn. Během hnízdění jsou dočasně monogamní, samec láká samici zvláštními chřestivými zvuky. Hnízdo buduje v hustém pobřežním porostu a často nad ním dělá „stříšku“ z ohnutých listů.",
  "projects_note": "Populace kachnice bělohlavé se zdá být v současné době stabilizovaná, přesto je v Červeném seznamu IUCN zařazena jako ohrožený druh. Po silném poklesu početního stavu v předchozích několika desetiletích, kdy téměř zmizela především ve Středomoří, žije dnes na světě okolo 8–13 tisíc kachnic. Tuto situaci dokresluje příklad populace ve Španělsku. V padesátých letech zde hnízdilo okolo 400 ptáků, zatímco o 20 let později klesl jejich počet na pouhé 22 kusy. V roce 2006 jich však ve Španělsku díky důsledné ochraně hnízdišť opět žilo přes 2500. Největší nebezpečí pro kachnici bělohlavou představuje především mizení vhodného životního prostředí a intenzivní lov na zimovištích. Ohrožena je i křížením s americkou kachnicí kaštanovou, která byla kdysi dovezena do Anglie a odtud expandovala do jihoevropských zemí.",
  "breeding": "První pár kachnic přišel v roce 1998. V letech 2002−2004 nastala v důsledku srpnové povodně krátká přestávka a chov byl obnoven příchodem dvou párů. V roce 2013 se podařilo odchovat první mládě.",
  "localities_title": "Ptačí svět"
}