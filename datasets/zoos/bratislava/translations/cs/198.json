{
  "name": "Lelkoun soví",
  "description": "Má poměrně velkou hlavu, široký zobák s ostrou a dolů zahnutou horní čelistí a velké, dopředu namířené oči. Zbarvení je nenápadné, v odstínech šedé a hnědé barvy.",
  "spread_note": "Téměř celá Austrálie, Tasmánie",
  "food": "Živá kořist",
  "food_note": "Velký hmyz a další bezobratlí, malí obratlovci",
  "image_alt": "Foto: Tomáš Adamec, Zoo Praha",
  "proportions": "Délka těla 14–24 cm, délka ocasu 20–22 cm, rozpětí křídel 125 cm, hmotnost 300–700 g",
  "reproduction": "Samice snáší 1–3 vejce, inkubace trvá 30 dní.",
  "attractions": "Lelkoun je noční tvor – na lov se vydává až za soumraku, dokáže chytit i hmyz v letu. Je k tomu vybaven širokým zobákem, lemovaným jemnými pery, která připomínají vousy. Během dne lelkoun využívá dokonalého krycího zbarvení, díky němuž při odpočinku na stromě nebo v keři vypadá jako suchý pahýl. Lelkouni žijí v trvalých párech a oba rodiče se podílejí na péči o mláďata.",
  "projects_note": "",
  "breeding": "Lelkouny chováme od roku 1993, kdy jsme dovezli tři samce a jednu samici ze zoo ve Wuppertalu. Jeden ze samců žije v zoo dodnes a je otcem tří úspěšně odchovaných mláďat (první úspěšný odchov se podařil v roce 2000).",
  "localities_title": "Dolní část zoo"
}