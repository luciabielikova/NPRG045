{
  "name": "Člunozobec africký",
  "description": "Stojící člunozobec je vysoký až 140 cm a je nezaměnitelný. Zbarvení je popelavě šedé, s tmavším skvrněním. Typický je mohutný zobák s ostrou hákovitou špičkou horní čelisti. Vysoké nohy jsou tmavě šedé, bez plovacích blan.",
  "spread_note": "Východní část střední Afriky",
  "food": "Ryby",
  "food_note": "Především bichirové a bahníci",
  "proportions": "Délka těla 90–93 cm, délka ocasu 26,5–30,5 m, rozpětí křídel až 320 cm, hmotnost 5–8 kg",
  "reproduction": "Počet vajec 2 (1–3), inkubace 30 dní",
  "attractions": "Je to samotář a jen v době hnízdění lze zastihnout rodičovský pár pohromadě. Společně vybuduje hnízdo na zemi, pro které nejprve vyčistí plochu o průměru asi 3 m, zatímco vlastní stavba zabírá plochu o průměru kolem 1 m. Pak se rodiče střídají při zahřívání či naopak ochlazování vajec. Za horkých dnů přinášejí v zobáku vodu, kterou vejce postřikují, nebo přes ně navrství vlhkou trávu.",
  "projects_note": "",
  "breeding": "Ptáci chovaní v pražské zoo k nám přišli koncem roku 2004 z Afriky a o 2 roky později se jeden pár přestěhoval do expozice Ptačí mokřady v dolní části zoo.",
  "localities_title": "Dolní část zoo"
}