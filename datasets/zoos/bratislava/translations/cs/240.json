{
  "name": "Panda červená",
  "description": "Má protáhlé tělo, krátké nohy a dlouhý ocas. Tělo je rezavé, nohy tmavohnědé, obličej světlejší, s bílou maskou, ocas příčně pruhovaný. Typický je krátký čenich a trojúhelníkovité boltce.",
  "spread_note": "Čína, Indie, Bhútán, Barma",
  "food": "Plody",
  "food_note": "Plody, výhonky, malí obratlovci, vejce",
  "image_alt": "Panda červená, foto: archiv Zoo Praha",
  "proportions": "Délka těla 51–63 cm, délka ocasu 28–48 cm, výška v kohoutku 25 cm, hmotnost 3–6 kg",
  "reproduction": "Březost 114–145 dní, počet mláďat 1–4",
  "attractions": "Podobně jako panda velká má zvláštní „palec“, což je výrůstek zápěstní kosti, ovšem daleko menší. Listy bambusu i jiných rostlin tedy není schopna zdrhnout. Místo toho si za pomoci „palce“ tlapou přitáhne větev a listy okusuje. Do jídelníčku pandy červené patří i ptačí vejce a menší živočichové, nepohrdne ani sladkými plody či kořínky a živí se dokonce i lišejníky. Za potravou se vydává za soumraku a v noci. Žije převážně samotářsky, a tak veškerou péči o mláďata obstarává samice. Připravuje pro své potomky pohodlné hnízdo ve stromové dutině a stará se o ně přinejmenším půl roku.",
  "projects_note": "",
  "breeding": "Pandy červené najdete hned u vchodu do zoo. Obývají zde skalnatý výběh, který byl v pražské zoo vybudován jako úplně první. Tehdy byl však určen vlkům a do dnešní podoby byl upraven až v roce 1993. První dvě pandy přišly do zoo sice už v roce 1955, ale chov těchto choulostivých šelem byl velmi obtížný, a tak dlouho nepřežily. Totéž platilo pro dva páry, které dorazily v roce 1964. Až v 70. letech se začalo pandám dařit, i když se zatím nerozmnožovaly. Na první úspěšný odchov jsme si museli počkat až do roku 2012, kdy se narodil sameček Akim – potomek samičky Marii z Madridu a otce Pata z ústecké zoo.",
  "localities_title": "Dolní část zoo"
}