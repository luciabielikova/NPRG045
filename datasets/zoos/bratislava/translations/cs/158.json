{
  "name": "Kajmanka supí",
  "description": "Je to největší sladkovodní želva na světě. Na hřbetní části krunýře (karapaxu) má tři řady vystouplých štítků, velkou hlavu a silné čelisti. Oči jsou posazené po stranách hlavy.",
  "spread_note": "Od severní Floridy po jižní Georgii a podél Mexického zálivu po Texas, severně po Illinois a Kansas",
  "food": "Živá kořist",
  "food_note": "Vodní živočichové",
  "image_alt": "Kajmanka supí, foto: Garry Tucker",
  "proportions": "Délka krunýře až 70 cm, délka ocasu až 50 cm, hmotnost 20–80 (100) kg",
  "reproduction": "Počet vajec 9–61, inkubace 84–142 dny",
  "attractions": "Většinu času tráví nehybně v mělké vodě a číhá na ryby i různé jiné živočichy. Vydrží pod vodou na jedno nadechnutí až 50 minut a zůstává tak nehybná, že jí na krunýři mohou růst řasy a přispívat k jejímu maskování. Kořist láká na zvláštní návnadu: na špičce jazyka má pohyblivý červovitý výrůstek, který je pro ryby neodolatelný. I když kajmanka (stejně jako všechny želvy) nemá zuby, dovede ostrými hákovitými čelistmi pevně chytit i kluzkou rybu. Každý chovatel si na ně musí dát pozor, protože kajmanka je neobyčejně hbitá a větší želva by mohla člověku překousnout prst. V noci úkryt opouští a vydává se hledat i jinou potravu, například zdechliny. Samice zahrabává vejce do písku ve vzdálenosti do 50 m od vody.",
  "projects_note": "Kajmanka dravá je v Červeném seznamu IUCN vedena jako zranitelný druh, a to především v důsledku lovu.",
  "breeding": "První dvě kajmanky přišly do zoo v letech 1955 a 1956 a žily tu více než 40 let. Mezitím jsme získali dvě samice – v roce 1995 z Kolína n. R. a v roce 1996 z Curychu. Obě jsou v zoo dodnes. V roce 2006 dorazil z brněnské zoo také samec a již v roce 2010 jsme se dočkali prvních dvou mláďat. Třetí mládě se vylíhlo v roce 2012.",
  "localities_title": "Terárium"
}