{
  "name": "Binturong",
  "description": "Binturong je největší cibetkovitá šelma, samice jsou větší než samci. Typické jsou dlouhé chomáče srsti na boltcích a zářivě hnědé až cihlové oči. Ocas je ovíjivý. Poddruh A. b. whitei, který v současné době chováme, je oproti kontinentálnímu poddruhu menší, má černou srst a výraznější bílé lemy ušních boltců.",
  "spread_note": "Jihovýchodní Asie včetně některých indonéských ostrovů, poddruh A. b. whitei žije na Sumatře.",
  "food": "Rostliny i živočichové",
  "food_note": "Hlavně plody, případně menší živočichové, ptačí vejce, zdechliny",
  "proportions": "Délka těla 61–96 cm, délka ocasu 61–96 cm, hmotnost 20–25 kg",
  "reproduction": "Samice je březí 90–92 dny, rodí 2–3 (výjimečně 4) mláďata.",
  "attractions": "Zdržuje se v korunách stromů, kde dokáže obratně šplhat, ve větvích i spí a odchovává mláďata. Dovede také výborně plavat. Je aktivní za šera, výjimečně i během dne. Nejraději má sladké plody a patří k živočichům, kteří se významně podílejí na šíření semen různých stromů. Žije nejčastěji samotářsky; pokud člověk v přírodě narazí na skupinku, jedná se obvykle o samici s odrostlými mláďaty.",
  "projects_note": "",
  "breeding": "Od r. 1959 obývali binturongové (s různě dlouhými přestávkami) Pavilon vzácných živočichů (dnes Afrika zblízka) až do r. 1994. Poté nastala pauza a nová zvířata přišla již do pavilonu Indonéská džungle. První byla v r. 2005 samička, která pocházela z Hanoje, poté přibyl v r. 2006 pár a v r. 2007 další samice. Samec ze zmíněného páru žije dosud – v r. 2013 odcestoval z Prahy do jiné zoo, a to v souvislosti s příchodem nového poddruhu. První úspěšný odchov se podařil v r. 2009, kdy se narodila dvojčata, a od té doby bylo odchováno dalších devět mláďat. Začátkem roku 2014 se v pavilonu začal zabydlovat pár binturongů palawanských (A. b. whitei).",
  "localities_title": "Pavilon Indonéská džungle"
}