{
  "name": "Kotul veverovitý",
  "description": "Má štíhlé tělo i končetiny, krátkou srst a nápadně kulatou hlavu. Základní zbarvení je šedohnědé, s nádechem do olivové, ruce a nohy jsou žluté. S bílou barvou obličeje kontrastují tmavé oči a černý nos.",
  "spread_note": "Tropická Jižní Amerika kromě jihovýchodní Brazílie",
  "food": "Plody",
  "food_note": "Bezobratlí, plody, květy",
  "image_alt": "Foto: Tomáš Adamec, Zoo Praha",
  "proportions": "Délka těla 23–37 cm, délka ocasu 36–47 cm, hmotnost 0,6–1,4 kg",
  "reproduction": "Březost 6 měsíců, počet mláďat 1",
  "attractions": "Kotul je čilá opička, která v poměrně početných skupinách tvořených až 50 jedinci tráví většinu dne hledáním potravy vysoko v korunách stromů. Ve větvích se pohybuje mimo jiné i skoky, při nichž kormidluje dlouhým ocasem, který však (na rozdíl od ocasu mnoha jiných jihoamerických opic) není ovíjivý. Kotulové se živí mízou, květy, plody i hmyzem, který často šikovně lapají předními tlapkami, když kolem nich letí. Tlupa je tvořena samicemi, obvykle několika samci a mláďaty. V době námluv svádějí samci poměrně prudké souboje. Kotulové se dorozumívají pestrou škálou hlasových projevů včetně jakoby ptačího švitoření. Někdy vytvářejí smíšené skupiny s jinými druhy opic, nejčastěji s uakarii.",
  "projects_note": "",
  "breeding": "Kotulové byli chováni v letech 1990−1995 a poté až od roku 2004, respektive 2005, kdy přišly dva páry (samice Japonečka z této skupiny žije v zoo i dnes). V roce 2006 se podařil první úspěšný odchov.",
  "localities_title": "Vodní svět a opičí ostrovy"
}