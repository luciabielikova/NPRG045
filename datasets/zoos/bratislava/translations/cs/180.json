{
  "name": "Korunáč šedomodrý",
  "description": "Korunáči jsou největší příslušníci řádu měkkozobých. Mají celkově modrošedé zbarvení s tmavočervenými skvrnami na hrudi, lopatkách a křídlech. Kolem oka mají tmavě modré peří. Duhovka je oranžová. Typickým znakem je vějířovitá chocholka na temeni, tvořená jemnými světle modrými pery s bílou špičkou. Samec a samice vypadají stejně.",
  "spread_note": "Nová Guinea a některé indonéské ostrovy",
  "food": "Plody",
  "food_note": "Plody, semena, hmyz",
  "image_alt": "Korunáč šedomodrý, foto: Just chaos",
  "proportions": "Délka těla 48−50 cm, délka ocasu 18−20 cm, hmotnost 1,1 kg",
  "reproduction": "Počet vajec 1, inkubace 31 den",
  "attractions": "Korunáči dávají přednost životu na zemi, létat nicméně dovedou a hnízdí v korunách stromů. Vytvářejí malé skupiny do deseti jedinců, kteří společně hledají potravu. Dospělý pár spolu žije trvale a oba rodiče se podílejí na péči o potomky. V době toku se samec ozývá dobře slyšitelným dunivým hlasem a společně se samicí se pouští do zásnubního tance.",
  "projects_note": "V Červeném seznamu IUCN je zařazen jako zranitelný druh. Hlavními příčinami je lov pro maso a peří, který je sice nezákonný, ale usnadňují ho přístupové cesty, které budují těžařské společnosti kácející lesy.",
  "breeding": "Korunáče chováme od roku 1995.",
  "localities_title": "Dolní část zoo"
}