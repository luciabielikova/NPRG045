{
  "name": "Agama stepní",
  "description": "Má poměrně velkou hlavu a mírně zploštělé tělo. Svrchu je hnědavá až šedohnědá, zespodu bělavá. Samci se při vzrušení barví spodina těla do sytě modré až šedočerné barvy. Obě pohlaví dokážou měnit zbarvení podle teploty okolí a podle fyziologického stavu.",
  "spread_note": "Od Kaspického moře na východ po severozápadní Čínu a na jihu po Afganistán",
  "food": "Bezobratlí",
  "food_note": "Hmyz a další bezobratlí, příležitostně měkké části rostlin (květy, plody, dužnaté listy)",
  "proportions": "Délka těla 29–31 cm, z toho ocas 18–19 cm, hmotnost až 50 g",
  "reproduction": "Samice klade dvakrát až třikrát za sezonu 3−18 vajec, inkubace trvá přibližně 2 měsíce",
  "attractions": "Samec předvádí z vyvýšených míst na keřích modré zbarvení. Snaží se tak zaujmout samičky a zároveň tím varuje soky, aby nevstupovali na jeho území. Ne keře se agamy uchylují také v době největšího denního žáru, aby se nepřehřívaly na rozpáleném písku či kamení.",
  "projects_note": "",
  "breeding": "Jedna agama stepní sice prošla pražskou zoo v roce 1951, ale soustavný chov začal až v roce 2012, kdy se také vylíhla první mláďata.",
  "localities_title": "Pavilon šelem a plazů"
}