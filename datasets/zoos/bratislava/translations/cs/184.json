{
  "name": "Krabovec (bičovec) pestrý",
  "description": "Na první pohled se zástupci řádu krabovců (Amblypygi) podobají jakýmsi podivným nohatým křížencům mezi štíry, pavouky a hmyzem. Mají nápadně prodloužená chodidla na prvním páru nohou, která používají místo tykadel, tedy jako hmatový orgán. Mají tudíž jen šest kráčivých nohou. Ploché tělo je rozděleno na širokou hlavohruď a zadeček, který je poměrně krátký a zaoblený. Nemají ani jedový bodec jako štíři, ani jedová makadla jako pavouci.",
  "spread_note": "Východní část subsaharské Afriky",
  "food": "Bezobratlí",
  "food_note": "Různé druhy bezobratlých",
  "image_alt": "Krabovec pestrý, foto: Tereza Mrhálková, Zoo Praha",
  "proportions": "Délka 1–3,5 cm, rozpětí nohou až 20 cm, hmotnost 0,4 g",
  "reproduction": "Počet vajíček 30–40, inkubace až měsíc",
  "attractions": "Systematika krabovců (neboli bičovců) se neustále vyvíjí. Původně byl jako krabovec pestrý uznáván druh vyskytující se i v západní Africe, na základě nových poznatků je však zřejmé, že se jedná o jiný samostatný druh (nebo skupinu druhů). Krabovci jsou noční tvorové a v nebezpečí je jejich jedinou obranou rychlý únik. Den tráví v různých svislých skulinách, například pod kůrou stromů. Pohybují do strany jako krabi, a to neuvěřitelně rychle. Některé druhy si zvykly i na lidskou přítomnost a lze je najít za závěsy nebo obrazy. Samice pečují o potomstvo – nejprve nosí vajíčka nalepená na spodní straně zadečku, později vozí pohyblivé nymfy na hřbetní straně těla.",
  "projects_note": "",
  "breeding": "Krabovce chováme od roku 2004.",
  "localities_title": "Afrika zblízka"
}