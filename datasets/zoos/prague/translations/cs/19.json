{
  "name": "Antilopa vraná",
  "description": "Tato mohutná antilopa patří do skupiny přímorožců. Má dlouhé, ostré rohy (u samic jsou o něco kratší a slabší než u samců) zahnuté do oblouku, které mohou dosahovat délky až 1,6 m. Dospělí samci mají téměř černé („vrané“) zbarvení. Typické je strmé čelo, obvykle bílé břicho a obřitek a kontrastní kresba na hlavě. Mláďata se rodí béžová.",
  "spread_note": "Jižní a východní Afrika, od východní Keni po Jihoaffrickou republiku",
  "food": "Části rostlin",
  "food_note": "Tráva, listy, výhonky",
  "proportions": "Délka těla 1,9–2,5 m, délka ocasu 40–75 cm, výška v kohoutku 115–140 cm, hmotnost 150–270 kg",
  "reproduction": "Březost 281–291 den, počet mláďat 1",
  "attractions": "Základem společenského uspořádání jsou skupinky dospělých samic seskupených kolem jednoho dominantního samce. Samci si hájí teritorium, které značkuje a láká do něj samice. Období říje se u jednotlivých populací liší, aby k porodům docházelo vždy v době největší hojnosti potravy. Mláďata v prvních dnech leží nehybně stočená ve vysoké trávě, aby unikla pozornosti predátorů. Také matka se první týden po porodu drží stranou a dohlíží na mládě.",
  "projects_note": "Poddruh H. niger variani je považován za ohrožený v důsledku ubývání přirozeného prostředí, ostatní poddruhy jsou zařazeny v kategorii méně ohrožený.",
  "breeding": "Zoo Praha chová antilopy vrané od roku 1970, kdy přišlo první trio přímo z přírody. První mládě se narodilo hned v následujícím roce a do roku 2014 jich bylo celkem 113.",
  "localities_title": "Horní část zoo"
}