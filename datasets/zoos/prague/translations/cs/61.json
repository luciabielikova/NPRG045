{
  "name": "Berneška kanadská",
  "description": "Je to statná husa s černou hlavou a krkem, šedobéžovým tělem, bílou spodinou těla a černým ocasem. Nohy jsou šedé. Typickým znakem je široká bílá uzdička.",
  "spread_note": "Od severního Mexika po Aljašku, občas zalétá do severní Evropy, byla vysazena na Novém Zélandě a britských ostrovech.",
  "food": "Části rostlin",
  "food_note": "Vodní i suchozemské rostliny, semena, také obilí",
  "proportions": "Délka těla 43–93 cm, délka ocasu 12–17 cm, rozpětí křídel 122–183 cm, hmotnost 2–6,5 kg",
  "reproduction": "Samice snáší 5-7 vajec, na kterých sedí 28-30 dní.",
  "attractions": "Zdržují se poblíž stojatých nebo mírně tekoucích vod a silným zobákem oštipují části vodních i suchozemských rostlin. Bernešky žijí v párech, které se vytvářejí na zimovišti nebo při tahu a velmi často vydrží několik let nebo i celý život. Hnízdí na zemi, v podrostu kolem vody. Hnízdiště leží víc na severu jejich areálu a na zimu odlétají do jižnějších oblastí.",
  "projects_note": "",
  "breeding": "Vytváří několik poddruhů, z nichž v pražské zoo můžete vidět labradorský (B. c. canadensis), sdílející výběh s bizony.",
  "localities_title": "Pláně"
}