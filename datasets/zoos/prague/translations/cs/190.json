{
  "name": "Křeček velký",
  "description": "Svým vzhledem křečky příliš nepřipomíná, protože má velké boltce, dlouhý ocas a především silné zadní nohy. Je svrchu šedohnědý až narezlý, břicho a nohy má bělavé. Hlava i ocas jsou tmavé.",
  "spread_note": "Malé území na západním pobřeží Madagaskaru",
  "food": "Plody",
  "food_note": "Plody, semena, výhonky",
  "image_alt": "Křeček velký, foto: Vladimír Motyčka, Zoo Praha",
  "proportions": "Délka těla 30–35 cm, délka ocasu 21–25 cm, hmotnost 1–1,5 kg",
  "reproduction": "Březost 102−138 dní, počet mláďat 1–4",
  "attractions": "Zdržuje se na zemi, kde se pohybuje poskoky tak trochu jako králík. Spoustu času tráví hrabáním a opravami soustavy nor, které obývají v rodinných skupinách. Nory bývají až 5 m dlouhé a mají několik vchodů. Odchov mláďat v noře zajišťuje samice, ale samec brání teritorium a často chrání mláďata, která už noru opustila, před predátory. O životě těchto zajímavých hlodavců v přírodě však víme velmi málo, protože se přes den skrývají pod zemí a jsou aktivní hlavně za šera.",
  "projects_note": "Protože obývají jen velmi omezenou oblast a rozmnožují se na hlodavce až nezvykle pomalu, jejich početní stavy v posledním století prudce klesly. Dnes jsou vzácní a v Červeném seznamu IUCN jsou zařazeni jako ohrožený druh.",
  "breeding": "Křečky velké jsme získali v roce 2000 a od té doby jsme odchovali již osm mláďat.",
  "localities_title": "Afrika zblízka"
}