{
  "name": "Mangusta tmavá",
  "description": "Tato poměrně malá mangusta má nápadně protáhlý čenich a dlouhé drápy na předních nohách. Srst je poměrně drsná, pesíky mají hnědavou barvu a žluté špičky, což dodává srsti výrazný tipping. Nohy jsou zbarvené černohnědě.",
  "spread_note": "Západní Afrika - Ghana, Libérie, Sierra Leone, Guinea",
  "food": "Rostliny i živočichové",
  "food_note": "Malí obratlovci i různí bezobratlí, zčásti též zralé plody",
  "image_alt": "Foto: Tomáš Adamec, Zoo Praha",
  "proportions": "Délka těla 44–56 cm, délka ocasu 14,5–25,8 cm, hmotnost 0,5−1 kg",
  "reproduction": "Samice je březí v průměru 58 dní a rodí 2–4 mláďata.",
  "attractions": "Mangusty tmavé (známé též pod názvem kusimanse) jsou stejně společenské jako savanové druhy mangust – žijí v rodinných skupinách o 10–20 jedincích. Rodina obývá teritorium, které jeho členové značkují výměškem pachových žláz a brání proti cizím mangustám. Při hledání potravy dlouhými drápy i čenichem převracejí vrstvu spadaného listí, kameny i větve, případně šplhají na nízké stromy nebo na mělčině loví kraby i další vodní a bahenní živočichy.",
  "projects_note": "",
  "breeding": "Chováme je od roku 2013.",
  "localities_title": "Afrika zblízka"
}