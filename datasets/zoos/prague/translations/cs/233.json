{
  "name": "Orlície bornejská",
  "description": "Má oválný krunýř, zbarvený hnědě až černě. Mladé želvy mají klenutý karapax se zubatým okrajem, starší jedinci ho mají plošší a hladký. Samci jsou výrazně větší než samice.",
  "spread_note": "Jihovýchodní Asie – Malajský poloostrov a část Indonésie",
  "food": "Plody",
  "food_note": "Plody, vodní rostliny, příležitostně bezobratlí",
  "image_alt": "Orlície bornejská, foto: Petr Velenský, Zoo Praha",
  "proportions": "Délka karapaxu 60–80 cm, délka ocasu 5–10 cm, hmotnost 5–20 (případně až 50) kg",
  "reproduction": "Počet vajec 5–15, inkubace 4–5 měsíců",
  "attractions": "Patří k největším sladkovodním želvám na světě. Přes svou velikost však uniká pozornosti a o jejím životě víme jen velmi málo. Žije totiž skrytě v hlubších vodách, kde se ukrývá pod břehy nebo ve spleti rostlin.",
  "projects_note": "V Červeném seznamu IUCN je zařazena jako ohrožený druh. Ačkoliv jsou orlície oficiálně chráněny, v Asii se na to příliš nehledí. Obrovské množství jich končí na trzích a ve velkém jsou sbírána i jejich vejce. Hrozbu představuje také ničení lesů, které ustupují plantážím palmového oleje. Na ochraně želv se v jejich malajské domovině podílí záchranná stanice ve městě Setiu, kde se mohou líhnout v bezpečí.",
  "breeding": "Naše orlície pocházejí z početné skupiny deseti tisíc želv několika druhů, které byly zabaveny v Hongkongu koncem roku 2011 na lodi, která je nelegálně měla dopravit na trhy v Číně. Pražská zoo se ujala celkem 27 orlícií, které byly ve velmi špatném zdravotním stavu. O skvělé práci našich chovatelů svědčí fakt, že z takto zubožených želv uhynula jediná. Dva samci a jedna samice zůstali v Praze, ostatní po vyléčení putovaly do jiných zoologických zahrad. V roce 2007 jsme úspěšně odchovali první tři mláďata, čtvrté následovalo v roce 2008. Všechny žijí v naší zoo dosud.",
  "localities_title": "Pavilon velkých želv"
}