{
  "name": "Polák malý",
  "description": "Má kaštaně hnědé peří, bílé břicho a širokou bílou křídelní pásku, viditelnou za letu. Samec má bílou duhovku.",
  "spread_note": "Hnízdí v jihozápadní Asii, střední a východní Evropě a severní Africe. Zimuje v jižních částech hnízdního areálu a dále na Blízkém východě, v severovýchodní a západní Africe a jihovýchodní Asii. Část jižních populací je stálá.",
  "food": "Bezobratlí",
  "food_note": "Vodní organismy",
  "image_alt": "Polák malý, foto: Tereza Mrhálková, Zoo Praha",
  "proportions": "Délka těla 33–36 cm, délka ocasu 5–6,5 cm, délka křídla 17–20 cm, hmotnost 0,5–0,7 kg",
  "reproduction": "Počet vajec 6–14, inkubace 25–27 dní",
  "attractions": "Patří mezi potápivé kachny, což znamená, že se při hledání potravy dokáže potopit celý poměrně hluboko. Dává však přednost mělkým pobřežním vodám, na volnou hladinu se prakticky nevydává. Mnohdy sbírá potravu na hladině nebo v mělké vodě. Kromě semen a dalších částí vodních rostlin se živí i vodními bezobratlými, obojživelníky a malými rybkami. Kdysi bylo možné pozorovat hnízdící poláky malé i na našich vodách. Dnes patří k vzácnostem, pokud se ho vůbec podaří zastihnout. Drží se obvykle v párech nebo malých skupinách, stranou společenství ostatních druhů kachen, jen na zimovištích lze někdy zastihnout početnější hejna. Hnízdo z rostlinného materiálu, vystlané prachovým peřím, je umístěné v hustém porostu na zemi nebo v rákosí na vodě.",
  "projects_note": "",
  "breeding": "Poláky malé chováme podle záznamů nejméně od roku 1988, i když je možné, že se v zoo objevili již dříve.",
  "localities_title": "Ptačí mokřady"
}