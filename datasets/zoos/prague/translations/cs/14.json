{
  "name": "Tygr sumaterský",
  "description": "Je nejmenším poddruhem tygra. Má sytě zlatavé zbarvení a husté úzké pruhy. Samci mají nápadné bělavé licousy.",
  "spread_note": "Indonéský ostrov Sumatra",
  "food": "Živá kořist",
  "food_note": "Střední a větší obratlovci do velikosti jelena",
  "proportions": "Délka těla 1,4 m; délka ocasu 60 cm; výška v kohoutku 80 cm; hmotnost 65 kg",
  "reproduction": "Samice je březí 102−105 dní a rodí 2−4 mláďata.",
  "attractions": "Tygr sumaterský je velmi úzce vázán na souvislý tropický les a vyhýbá se oblastem, které jsou příliš výrazně ovlivňovány lidskou činností. Žije samotářsky a velmi skrytě. Potřebuje poměrně velké teritorium, a tak je hustota tygrů na určitém území poměrně nízká.",
  "projects_note": "V Červeném seznamu IUCN je veden jako kriticky ohrožený druh. Populace v přírodě nepřesahuje počet 680 jedinců a je rozdrobena do dílčích populací, čítajících maximálně 50 tygrů.",
  "breeding": "Tygr sumaterský patří k tradičním druhům pražské zoo. První samice přišla již v roce 1958, ovšem o skutečném chovu lze mluvit až do 60. let. Páru Maje (příchod 1967) a Radúzovi 2 (příchod 1966) se podařilo v roce 1971 odchovat první dvě mláďata v historii zoo – samečky Adama a Aliho. O druhý úspěšný odchov se postaral rotterdamský pár Mahulena 2 a Gabriel (přišli v roce 1968), když v roce 1973 odchovali samičku Balige. Do roku 2013 bylo v pražské zoo odchováno ještě dalších devět mláďat.",
  "localities_title": "Pavilon šelem a plazů"
}