{
  "name": "Ledňák modrokřídlý",
  "description": "Má béžové tělo s černými příčnými proužky na hrudi a břiše, hnědé ramenní letky, světle modré ruční a loketní letky, modrý kostřec a bílou duhovku. Samec má tmavě modrý ocas s bílým lemem, samice má ocas rezavý a tmavými pruhy. Jako všichni ledňáci má mohutný zobák.",
  "spread_note": "Nová Guinea",
  "food": "Živá kořist",
  "food_note": "Bezobratlí, malí obratlovci",
  "image_alt": "Ledňák modrokřídlý, foto: archiv Zoo Praha",
  "proportions": "Délka těla 15–25 cm, ocas 12–14 cm, délka křídla 21–24 cm, hmotnost 250−370 g",
  "reproduction": "Počet vajec 2–4, inkubace 22−26 dní",
  "attractions": "Ledňáci jsou větší příbuzní ledňáčků a rybaříků, na rozdíl od nich však nejsou tak vázáni na vodu a také kořist si hledají spíše v otevřené krajině, často dost vyprahlé. Posedávají na vyvýšených místech a vyhlížejí hmyz a malé obratlovce včetně hadů, které pak usmrtí silným, až 8 cm dlouhým zobákem. Ledňáci jsou společenští ptáci a neustále na sebe pokřikují drsným hlasem, který připomíná chechtání a obyvatelé Austrálie ho velice dobře znají. Ostatně, ledňák je natolik neodmyslitelnou součástí australské krajiny, že se stal jedním z maskotů olympijských her konaných v australském Sydney v roce 2000. Samice ledňáků snáší vajíčka do stromové dutiny nebo do hnízda stromových všekazů. Ledňáci si snadno zvyknou na přítomnost člověka a lze je chovat ve voliéře. V lidské péči se dožívají až 20 let.",
  "projects_note": "",
  "breeding": "V letech 1997 a 1998 přišli z Rotterdamu první ledňáci modrokřídlí, kteří v roce 2002 odchovali své první mládě. Od té doby pokračuje chov nepřetržitě do současnosti.",
  "localities_title": "Ptačí mokřady"
}