{
  "name": "Dikobraz jihoafrický",
  "description": "Má tělo pokryté tuhými chlupy, ostny a bodlinami. Na hřbetě tvoří jakousi hřívu, kterou dikobraz v rozčilení naježí. Některé ostny na ocase jsou duté, a když zvíře při hrozbě ocasem potřásá, vydávají chřestivý zvuk.",
  "spread_note": "Subsaharská Afrika kromě pouští na jihozápadě",
  "food": "Části rostlin",
  "food_note": "Podzemní části rostlin, spadané plody, kůra",
  "proportions": "Délka těla 53–83 cm, délka ocasu 2–13 cm, hmotnost 13–27 kg",
  "reproduction": "Březost trvá 90–94 dny, počet mláďat 1–3.",
  "attractions": "U tohoto druhu je to samice, kdo provokuje samce k páření. Je-li v říji, otáčí se k němu zády, zvedá ocas a bodliny sklápí směrem od něj. Žije samotářsky nebo v rodinných skupinách s různě starými mláďaty. Ta mají hned po narození otevřené oči, vyvinuté zuby a měkké ostny, které brzy ztvrdnou. Zpočátku tráví čas v měkce vystlaném pelechu v podzemní noře. Dikobrazové si hloubí až dvacetimetrové nory sami a uchylují se do nich v nebezpečí a v době odpočinku. Často také využívají přirozené skalní úkryty.",
  "projects_note": "",
  "breeding": "Patří k poměrně novým druhům. První přišli v roce 2003, rozmnožovat se začali v roce 2004.",
  "localities_title": "Afrika zblízka"
}