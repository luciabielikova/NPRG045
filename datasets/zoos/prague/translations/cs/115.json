{
  "name": "Flétnák australský",
  "description": "Je to středně velký pěvec s robustním tělem, silným zobákem a zlatohnědýma očima. Tělo je převážně černé, s bílými plochami pod ocasem, na šíji a na hřbetě.",
  "spread_note": "",
  "food": "Plody",
  "food_note": "Drobní živočichové, plody",
  "proportions": "Tělo 25 cm, ocas 14–15 cm, délka křídla 24–25 cm, hmotnost 210–360 g",
  "reproduction": "Počet vajec 2–5, inkubace 21 den",
  "attractions": "Australští flétnáci patří ve své domovině mezi jedny z nejběžnějších a nejznámějších ptáků, které lze hojně zastihnout i v městských zahradách, parcích či na golfových hřištích. Není tedy divu, že se stali maskoty hned několika místních sportovních mužstev. Svým „stračím“, černo-bílým zbarvením a svým chováním v mnohém připomínají krkavcovité pěvce, i když jim nejsou nijak blízce příbuzní. Podobně jako evropští havrani či kavky si však svou potravu shánějí na zemi, po které se pohybují krokem, a jsou nesmírně inteligentní a hraví. Žijí ve skupinách okolo 20 ptáků, které jsou velice stálé a společně si hájí území, které obývají často mnoho let. Ve větších skupinách se někteří jedinci sami nemnoží a namísto toho pomáhají s výchovou mláďat ostatních. Vyhlášený je zvukový projev flétnáků, podle kterého dostali své české jméno – dokážou napodobit celou škálu jiných druhů ptáků a také další zvuky ze svého okolí, např. štěkot psů či ržání koní. Flétnáci vytvářejí několik poddruhů lišících se rozsahem bílých a černých ploch a tělesnou velikostí.",
  "projects_note": "",
  "breeding": "Chováme je od roku 2010.",
  "localities_title": "Ptačí mokřady"
}