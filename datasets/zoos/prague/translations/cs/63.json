{
  "name": "Bičovka stromová",
  "description": "Má dlouhé bičovité tělo a štíhlou špičatou hlavu. Velkýma očima s vodorovnou zorničkou dobře odhadne vzdálenost. Typický je protáhlý nos. Zbarvení může být zářivě zelené, olivové až šedozelené.",
  "spread_note": "Jižní a jihovýchodní Asie",
  "food": "Živá kořist",
  "food_note": "Ještěrky, žáby i jiní malí obratlovci",
  "proportions": "Délka těla až 150 cm, délka ocasu až 50 cm, hmotnost v průměru 300 g",
  "reproduction": "Vejcoživorodá; počet mláďat 4–10",
  "attractions": "Jako všechny bičovky se dokáže dokonale proplést mezi větvemi, takže se doslova ztrácí ve změti popínavých rostlin a listů. Většinu času se zdržuje v korunách stromů nebo v keřích, často však loví na zemi. Je aktivní ve dne. Má jedové zuby umístěné v zadní části čelistí. Kořist sevře a drží ji, dokud jed nezačne působit.",
  "projects_note": "",
  "breeding": "Poměrně velké množství bičovek sice prošlo pražskou zoo již v 50. letech 20. století, jednalo se však o tranzitní zvířata. Návštěvníci měli možnost se s nimi seznámit až v teráriu v pavilonu Indonéská džungle, kde se první samice objevila v r. 2004. V letech 2008−2011 nastala v chovu krátká přestávka, ale od té doby nejen že bičovky chováme, ale dokonce i rozmnožujeme, a to od r. 2011.",
  "localities_title": "Pavilon Indonéská džungle"
}