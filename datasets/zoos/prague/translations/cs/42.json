{
  "name": "Zmije gabunská nosorožčí",
  "description": "Zmije gabunská nosorožčí se od nominátního poddruhu liší přítomností výrůstků na nosních šupinách, které vypadají jako malé rohy. Jinak má podobně silné tělo, hranatou velkou hlavu a dokonalé krycí zbarvení.",
  "spread_note": "Západní Afrika, od Ghany po Guineu",
  "food": "Živá kořist",
  "food_note": "Menší obratlovci",
  "proportions": "Délka 150−200 cm, z toho délka ocasu asi 10% délky, hmotnost 8 (až 16) kg",
  "reproduction": "Je vejcoživorodá, rodí 16−60 mláďat.",
  "attractions": "Zmije gabunská je zbarvením i tvarem těla dokonale maskovaná v prostředí tropických lesů, kde se zdržuje na zemi a číhá na kořist. Jedové zuby jsou dlouhé až 5 cm, jed je velmi silný. Kousnutí je však poměrně vzácné, protože tato zmije je málo aktivní. Tomu odpovídá i pomalý metabolismus, díky němuž dokáže hladovět i 18 měsíců.",
  "projects_note": "",
  "breeding": "Zmije gabunské chovala zoo již v 60. letech minulého století. Poté nastala v chovu přestávka a teprve v roce 1990 přišlo několik exemplářů poddruhu B. gabonica rhinoceros, který chováme i dnes.",
  "localities_title": "Pavilon šelem a plazů"
}