{
  "name": "Kladivouš africký",
  "description": "Kladivouš by mohl vzhledem k hnědému zbarvení a střední velikosti ujít pozornosti, nebýt nápadné chocholky na hlavě, která mu vysloužila i české jméno.",
  "spread_note": "Afrika na jih od Sahary, Madagaskar, jihozápadní Arábie",
  "food": "Živá kořist",
  "food_note": "Menší živočichové",
  "image_alt": "Kladivouš africký, foto: Petr Rošický, Zoo Praha",
  "proportions": "Délka těla 32−40 cm, délka ocasu 15−16 cm, délka křídla 30−31,5 cm, hmotnost 415−430 g",
  "reproduction": "Samice snáší 3–7 vajec, inkubace trvá 28–32 dny.",
  "attractions": "Tento brodivý pták nezapře příbuznost s volavkami – loví velmi podobně: nehybně číhá na kořist a pak bleskurychle zaútočí ostrým zobákem. Budují obrovité zastřešené hnízdo o průměru až 1,5 m, s vletovým otvorem dole a více než půlmetrovou vstupní chodbou. Postaví jich většinou několik a nepoužívaná hnízda obsazují ženetky, sovy i jiní živočichové.",
  "projects_note": "",
  "breeding": "Kladivouši byli chováni již v 70. a 80. letech minulého století a v roce 1976 se dokonce podařilo úspěšně odchovat mládě. V letech 1993 až 2010 nastala v chovu přestávka a noví jedinci dorazili v souvislosti s otevřením expozice Ptačí mokřady. V roce 2012 začali hnízdit.",
  "localities_title": "Ptačí mokřady"
}