{
  "name": "Slípka modrá",
  "description": "Má tmavě modré peří, často s načervenalým nádechem, hřbet a křídla přecházejí do zelenomodrého až černého zbarvení. Má červený zobák i čelní štítek, nohy jsou oranžové. Nápadné je bílé peří pod ocasem.",
  "spread_note": "Tropické a subtropické pásmo Evropy, Asie, Afriky a Austrálie",
  "food": "Semena",
  "food_note": "",
  "image_alt": "Slípka modrá, foto: Tereza Mrhálková, Zoo Praha",
  "proportions": "Délka 38–50 cm, rozpětí křídel 70–100 cm, hmotnost 0,5–1,3 kg",
  "reproduction": "Počet vajec 2–7, inkubace 23–27 dní",
  "attractions": "Slípky patří do příbuzenstva lysek a chřástalů, tedy do řádu krátkokřídlých. Poměrně krátký krk a jakoby nahrbený postoj svědčí o tom, že se často prodírají hustým porostem. Slípka modrá hnízdí na zarostlých vodních plochách, při hledání potravy se však vydává i do rákosin či vysoké trávy. Někdy se sdružuje do skupin, ve kterých se na přechodnou dobu sejdou zcela nepříbuzní ptáci (hlavně samci). Mnohem častěji však zastihneme rodinná hejnka s několika dospělými a jejich potomky. Hnízdí vždy jen jedna nebo dvě dominantní samice, které snesou vajíčka do jednoho hnízda. O mláďata se starají všichni příslušníci skupiny.",
  "projects_note": "",
  "breeding": "Chováme je od roku 2005, od roku 2012 je také rozmnožujeme.",
  "localities_title": "Ptačí mokřady"
}