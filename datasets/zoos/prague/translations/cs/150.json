{
  "name": "Jeřáb rajský",
  "description": "K typickým znakům tohoto velice úhledného jeřába patří prodloužená křídelní pera, která splývají až na zem, a tvar hlavy, jenž trochu připomíná hlavu kobry s roztaženou kápí.",
  "spread_note": "Subsaharská Afrika",
  "food": "Rostliny i živočichové",
  "food_note": "Semena, vrcholky travin, hmyz, měkkýši, drobní obratlovci",
  "image_alt": "Jeřáb rajský, foto: archiv Zoo Praha",
  "proportions": "Délka 110–120 cm, rozpětí křídel 180–200 cm, hmotnost 4,9–5,3 kg",
  "reproduction": "Samice snáší 1–2 vejce a sedí na nich 30–33 dny.",
  "attractions": "Žije v trvalých párech, po vyhnízdění se jednotlivé páry sdružují do početných hejn. Svatební tance jeřábů od pradávna člověka uchvacovaly. Jsou součástí nápadného toku. Tanec jeřábů je plný rozmanitých, téměř baletních pohybů, vzájemného uklánění, rozevírání křídel, výskoků, poskoků a otoček doprovázených elegantními pohyby krku i nohou. Při tanci také sbírají zobákem klacíky a vyhazují je do výšky. Nezadaní jedinci tančí lépe a s větším nasazením než jeřábi již spárovaní. U nich má taneční rituál za úkol především odvracet možný vzájemný útok a upevňovat již vzniklý vztah.",
  "projects_note": "",
  "breeding": "V roce 1955 prošli zoologickou zahradou během tranzitu dva jeřábi rajští, ale teprve ptáci dovezení v roce 1984 zůstali v expozici a samice Káča žila v zoo až do roku 2003. První mládě bylo úspěšně odchováno v roce 1987, to byl ovšem umělý odchov. Až v roce 1989 odchovala Káča se svým partnerem jednoho potomka a v roce 1990 úspěch zopakovala. Samička z této snůšky žije v zoo dosud a dostala od chovatelů jméno Julča.",
  "localities_title": "Ptačí mokřady"
}