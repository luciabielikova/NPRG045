{
  "name": "Makak magot",
  "description": "Je to statná opice s protáhlým čenichem. Má stříbřitou až hnědavou srst a tmavě růžový obličej, ocas nemá. Samci jsou větší než samice, jinak ale vypadají podobně. Jako všichni makakové mají silné čelisti, dlouhé špičáky a lícní torby, které se táhnou až na krk.",
  "spread_note": "Žije v horách severní Afriky, byli vysazeni také na Gibraltarské skále.",
  "food": "Rostliny i živočichové",
  "food_note": "Rostliny, drobní živočichové",
  "image_alt": "Makak magot, foto: archiv Zoo Praha",
  "proportions": "Délka těla: 47–75 cm, délka ocasu 0−20 cm, hmotnost 4−15 kg",
  "reproduction": "Březost 163–173 dny, počet mláďat 1",
  "attractions": "Jsou jedinými primáty (kromě člověka), kteří žijí v Evropě. Společenský život magotů se řídí poměrně přísnými pravidly. Jednotlivé tlupy mohou mít až 40 členů a jejich jádrem jsou samice s mláďaty. Na rozdíl od většiny ostatních makaků se samci magotů podílejí na péči o mláďata.",
  "projects_note": "",
  "breeding": "Historie chovu magotů sahá až k počátkům zoo. V roce 1934 byl zaznamenán úhyn samičky, o jejímž příchodu nebo stáří však údaje chybějí. Poté se magoti objevili až v roce 1960, kdy přišla tři zvířata z pařížské zoo. Od roku 1969 nastala dvacetiletá pauza, až jsme v roce 1989 dovezli dva páry – jeden z chomutovského zooparku, druhý prostřednictvím firmy Ravensden z Maroka. Ti odešli v roce 1998 v souvislosti s chystaným bouráním pavilonu opic a nová zvířata osídlila již novou expozici s paovci v roce 2000.",
  "localities_title": "Horští kopytníci"
}