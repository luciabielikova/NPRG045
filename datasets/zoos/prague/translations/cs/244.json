{
  "name": "Pelikán bílý",
  "description": "Je celkově bílý, vak je žlutý, nohy růžové a konce letek černé. Má krátké nohy a všechny čtyři prsty spojené plovací blánou.",
  "spread_note": "Hnízdí v Africe a od jihozápadní Evropy po Střední Asii. Část populace zimuje v severozápadní Africe.",
  "food": "Ryby",
  "food_note": "Téměř výhradně ryby",
  "image_alt": "Foto: archiv Zoo Praha",
  "proportions": "Délka 90–175 cm, rozpětí křídel 226–360 cm, hmotnost 5,4–15 kg",
  "reproduction": "Počet vajec 1–4, inkubace 28–36 dní",
  "attractions": "Statné tělo, krátké nohy a především dlouhý zobák s pružným vakem na dolní čelisti – to jsou typické znaky všech pelikánů. Zmíněný vak je neuvěřitelně roztažitelný, může mít objem až 13 litrů. Je nicméně jemný a neslouží tedy k přenášení ryb, ale jen k jejich chytání. Při lovu využívají různé druhy pelikánů odlišné taktiky. Některé ryby hromadně nadhánějí na mělčinu, jiné loví samotářsky na hladině a další vyhlížejí kořist ze vzduchu a pak se pro ni vrhají střemhlavým letem. Pelikáni žijí a hnízdí v koloniích, mohutné hnízdo budují některé druhy na zemi, jiné v korunách stromů. Rodiče krmí mláďata natrávenými rybami. Polotekutou směs malí pelikáni vybírají rodičům z volete. Všichni pelikáni dovedou výborně létat, a tak je lze zastihnout i dost daleko od vody. Pelikáni bílí často loví společně – v rojnici nahánějí ryby na mělčinu, kde je pak chytají. Hnízdí v koloniích, mohutné hnízdo z klacíků je umístěné na zemi blízko vody.",
  "projects_note": "",
  "breeding": "V pražské zoo chováme pelikány bílé od roku 1933, ale teprve v roce 1990 se podařil první umělý odchov, k prvnímu přirozenému odchovu došlo v roce 1997. Od té doby se tu vylíhlo více než 120 mláďat. Mohli bychom se s nimi setkat v mnoha evropských zoologických zahradách, kam mladí pelikáni putovali.",
  "localities_title": "Ptačí mokřady"
}