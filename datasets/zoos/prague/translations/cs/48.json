{
  "name": "Bažant Edwardsův",
  "description": "Samec má černé peří s modrým kovovým leskem, křídelní krovky jsou zeleně lemované. Nápadná je proto nízká bílá chocholka na temeni. Samice je matně hnědá. Obě pohlaví mají červenou lysinu kolem očí a červené nohy.",
  "spread_note": "Je vietnamským endemitem, obývá velmi malé území v centrální části země.",
  "food": "Rostliny i živočichové",
  "food_note": "Plody, semena, části rostlin, bezobratlí",
  "proportions": "Délka těla 58–65 cm, délka ocasu 20–26 cm, hmotnost 1,05–1,2 kg",
  "reproduction": "Podle údajů z chovů samice snáší 4–7 vajec a sedí na nich 21–24 dny.",
  "attractions": "Žije obvykle v párech, potravu i místo pro hnízdění hledá na zemi. Je plachý a žije skrytě v hustém podrostu. Podle pozorování z chovů se samec během toku promenuje před samicí, vztyčuje chocholku, čepýří peří na hřbetě a rychle třepetá křídly.",
  "projects_note": "Je zařazen do Červeného seznamu IUCN jako ohrožený druh. Do roku 1996 byl dokonce považován za druh vyhynulý v přírodě. Pražská zoo se podílí na programu EEP pro tento druh.",
  "breeding": "Historie chovu tohoto vzácného a chovatelsky náročného bažanta je poměrně dlouhá. Zahájil ji první pár, který přišel v r. 1949, ovšem prvních mláďat jsme se dočkali až v r. 1977. První úspěšný odchov je doložen z r. 1979, poslední zatím z r. 2008.",
  "localities_title": "Dolní část zoo"
}