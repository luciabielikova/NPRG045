{
  "name": "Osinák africký",
  "description": "Jsou štíhlí, mají dlouhý šupinatý ocas zakončený štětkou světlých tuhých chlupů a bodliny jim rostou pouze na zadní části hřbetu. Zbytek těla kryjí krátké ploché štětiny. Tuhé chlupy na špičce ocasu jsou uprostřed rozšířené a duté, takže když osinák v rozčilení potřásá ocasem, vydávají zvláštní šustivý zvuk.",
  "spread_note": "Západní rovníková Afrika – Gambie, Keňa, Zair",
  "food": "Plody",
  "food_note": "Listí, plody",
  "image_alt": "Foto: Tomáš Adamec, Zoo Praha",
  "proportions": "Délka těla 36–60 cm, délka ocasu 15–23 cm, hmotnost 1,5–4 kg",
  "reproduction": "Březost 100–110 dní, počet mláďat 1–4",
  "attractions": "Osináci jsou blízcí příbuzní dikobrazů, podobají se jim však jen částečně. Nejsou totiž zavalití, ale štíhlí, mají dlouhý šupinatý ocas zakončený štětkou světlých tuhých chlupů a bodliny jim rostou pouze na zadní části hřbetu. Zbytek těla kryjí krátké ploché štětiny. Tuhé chlupy na špičce ocasu jsou uprostřed rozšířené a duté, takže když osinák v rozčilení potřásá ocasem, vydávají zvláštní šustivý zvuk. Na rozdíl od dikobrazů obývají osináci převážně lesy, a tak není divu, že se často uchylují před nebezpečím na stromy a dovedou velmi obratně šplhat a skákat. Také jejich jídelníček se poněkud liší – dávají přednost plodům před tvrdšími kořínky nebo stonky rostlin. Osináka afrického, kterého vystavujeme v expozici Afrika zblízka, je možné považovat za jakýsi prototyp všech osináků. Žije v rodinných skupinách tvořených rodičovským párem a mláďaty. V noci se tito osináci vydávají hledat potravu, zatímco den tráví v bezpečí skalní rozsedliny, jeskyňky nebo pod kořeny stromů.",
  "projects_note": "",
  "breeding": "Osináky chováme od roku 2007.",
  "localities_title": "Afrika zblízka"
}