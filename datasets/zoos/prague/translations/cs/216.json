{
  "name": "Mangusta liščí",
  "description": "Dostala jméno podle huňatého ocasu a letní srsti, která je krátká a narezlá. Na zimu přelínává do delší, hustší a světleji plavé srsti.",
  "spread_note": "Jižní Afrika – Namibie, Botswana, Natal, Transvaal, Zimbabwe, Kapská provincie",
  "food": "Rostliny i živočichové",
  "food_note": "Drobní živočichové, především hmyz, ale i různí další bezobratlí a menší obratlovci (hlodavci, ještěrky)",
  "image_alt": "Mangusta liščí, foto: Tereza Mrhálková, Zoo Praha",
  "proportions": "Délka těla 25–40 cm, délka ocasu 18–30 cm, hmotnost 0,5–0,8 kg",
  "reproduction": "Samice rodí po 60–62 dnech březosti obvykle 2–3 mláďata.",
  "attractions": "Mangusty liščí jsou aktivní ve dne, kdy si neúnavně hledají potravu nebo se sluní. Ačkoliv při pátrání po potravě pracuje každá na vlastní pěst, jsou tyto mangusty společenské a na noc se s ostatními členy skupiny setkávají ve společné noře. Často obsazují nory veverek kapských a „za odměnu“ jim zajišťují větší bezpečnost, protože podobně jako surikaty každou chvilku panáčkují a bedlivě prohlížejí okolí.",
  "projects_note": "",
  "breeding": "První mangusty liščí přišly v roce 2002 (samec žije v zoo dosud), další pak v roce 2004 v souvislosti s dokončením rekonstrukce bývalého pavilonu malých živočichů na pavilon Afrika zblízka.",
  "localities_title": "Afrika zblízka"
}