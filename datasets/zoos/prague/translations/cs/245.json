{
  "name": "Pelikán kadeřavý",
  "description": "Je největším druhem pelikána. Má našedlé peří, typickou chocholku na temeni a šedé nohy. Ve svatebním šatu jsou vak a dolní čelist zobáku oranžové, horní čelist žlutá.",
  "spread_note": "Jihovýchodní Evropa a dál na východ po Indii a Čínu",
  "food": "Ryby",
  "food_note": "Ryby až do velikosti 50 cm",
  "image_alt": "Pelikán kadeřavý, foto: archiv Zoo Praha",
  "proportions": "Délka 160–180 cm, rozpětí křídel 310–345 cm, hmotnost 10–13 kg, délka zobáku 37–45 cm",
  "reproduction": "Počet vajec 1–4, inkubace 28–36 dní",
  "attractions": "Na rozdíl od pelikána bílého loví většinou sám a ryby chytá rovnou do zobáku. Hnízdní kolonie mohou čítat až 250 párů, hnízdo dosahuje mnohdy značných rozměrů – 1,5 m na výšku a více než 60 cm v průměru.",
  "projects_note": "Tento druh prodělal během 19. a 20. století dramatický pokles početnosti a jeho kdysi souvislý areál je dnes rozdrobený. V Evropě bychom mohli tyto statné ptáky zastihnout jen na několika málo místech Balkánského poloostrova, především na hnízdištích v chráněné oblasti Dunajské delty a u Malého Prespanského jezera v Řecku, kde hnízdí jejich vůbec nejpočetnější kolonie, čítající téměř 1 000 párů.",
  "breeding": "Prvního pelikána kadeřavého jsme chovali v letech 1950−1952. V 50. letech prošlo zahradou velké množství pelikánů v rámci transportů zvířat, které zprostředkovávala firma Zoocentr Moskva i další přepravci. Až v roce 1960 přišli dva ptáci, kteří v zoo žili 11 a 12 let. Základem úspěšného chovu se stal pár, který k nám přišel v roce 1995. Ještě téhož roku vyvedli úspěšně první mládě, které žije v zoo dosud. Je to samička, která dostala jméno Kelly. Také sameček Ken, který se vylíhl v roce 1996, je dodnes součástí skupiny, jež se úspěšně rozmnožuje.",
  "localities_title": "Dolní část zoo"
}