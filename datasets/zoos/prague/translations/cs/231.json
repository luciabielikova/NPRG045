{
  "name": "Orel kejklíř",
  "description": "Africký orel kejklíř patří mezi nejpestřejší a nejpůvabnější dravé ptáky na světě. Kromě rezavého hřbetu, černé hlavy a letek a červených nohou s kořenem zobáku a okolím očí je pro něj typický také nezvykle krátký ocas, který pod složenými křídly často ani není vidět. Od dospělých jedinců se mladí liší natolik, že téměř ani nepůsobí jako stejný druh. Jsou totiž celí nenápadně hnědí, s modrozelenýma nohama a obličejem, které v pozdějším věku přecházejí do hnědé a teprve v dospělosti se barví do šarlatové.",
  "spread_note": "Subsaharská Afrika",
  "food": "Živá kořist",
  "food_note": "Malí živočichové, vejce",
  "image_alt": "Orel kejklíř, foto: archiv Zoo Praha",
  "proportions": "Délka těla 48 cm, délka ocasu 12 cm, rozpětí křídel 187 cm, hmotnost 1,8–3 kg",
  "reproduction": "Počet vajec 1, inkubace 52–59 dní",
  "attractions": "Můžete ho zastihnout na savanách, jak létá nízko nad zemí a pročesává krajinu ve snaze vypátrat něco k snědku. Loví především drobné savce a ptáky, přičemž se k potravě obvykle snáší v úzké spirále. Jednotlivé dospělé páry si hájí stálé území, ale mladí ptáci bývají potulní a u bohatého zdroje potravy – např. termitišť v době rojení – se jich může shromáždit až padesát.",
  "projects_note": "",
  "breeding": "Kejklíře mohli návštěvníci zoo pozorovat už v letech 1955−1958 a potom znovu v letech 1960−1962. Po třicetileté přestávce přišel do zoo pár kejklířů v roce 1992. Ptáci pocházeli z přírody a v roce 1997 úspěšně zahnízdili. Bohužel samice o rok později uhynula, ale samec žije v zoo dosud. Jeho novou partnerkou se v roce 2007 stala samice pocházející rovněž z přírody, která k nám však přišla z Tierparku Berlín.",
  "localities_title": "Dolní část zoo"
}