{
  "name": "Urzon kanadský",
  "description": "Urzon se sice podobá starosvětským dikobrazům, ve skutečnosti má však mnohem blíže k morčatům. Jeho ostny jsou opatřené drobnými háčky. Má převážně hnědo-šedé zbarvení. Chlupy a ostny na hřbetě bývají žlutě pruhované a mají bílou špičku.",
  "spread_note": "téměř celá Severní Amerika kromě nejsevernějších oblastí, na jih po severní Mexiko",
  "food": "části rostlin",
  "food_note": "různé části rostlin včetně jehličí a kůry stromů",
  "image_alt": "Urzon kanadský, foto: archiv Zoo Praha",
  "proportions": "délka těla 65–68 cm, délka ocasu 14,5–30 cm, výška v kohoutku až 30 cm, hmotnost 3,5–7 kg",
  "reproduction": "březost 205–217 dní, počet mláďat 1",
  "attractions": "Urzon si nehrabe nory, ale naopak výborně šplhá. Je k tomu vybaven dlouhými ostrými drápy a přilnavým povrchem dlaní i chodidel. Na stromech spí, stočen do koule, a to často i na nečekaně tenkých větvích.",
  "projects_note": "",
  "breeding": "Urzony jsme chovali již v letech 1958−1993. Návštěvníci je vídali v takzvaných kruzích u hlavního vchodu. Poté nastala desetiletá přestávka v chovu a další zvířata přišla v roce 2003. První mládě bylo úspěšně odchováno v roce 1959.",
  "localities_title": "Horní část zoo"
}