{
  "name": "Koza domácí",
  "description": "Popsat domácí kozu je prakticky nemožné, protože může být jednobarevná i strakatá, rohatá i bezrohá. Společným znakem, který podědila po divokých předcích, je výrazná bradka u samců a krátký ocas, který obvykle drží vztyčený kolmo vzhůru.",
  "spread_note": "Vyskytuje se všude, kde žijí lidé, s výjimkou polárních oblastí.",
  "food": "Části rostlin",
  "food_note": "Tráva, listy, výhonky, plody, kůra",
  "image_alt": "",
  "proportions": "Délka těla 1,1–1,3 m, délka ocasu 10–15 cm, výška v kohoutku 40–70 cm, hmotnost 25–55 kg",
  "reproduction": "Březost 145–152 dny, počet mláďat 1–4",
  "attractions": "Na světě existuje nejméně 200, možná však i více než 300 plemen koz, která jsou chována pro maso, mléko, kůži a vlnu. Za jejich předka dnes považujeme kozu bezoárovou z Přední a Střední Asie. Ke zdomácnění došlo zřejmě již před 12 000 lety a koza se záhy stala oblíbeným domácím zvířetem v mnoha oblastech, protože je velice nenáročná. Třebaže se říká „mlsný jako koza“, dokáže tento zástupce přežvýkavých sudokopytníků strávit ledacos, od bodláků po mladé stromky. V Dětské zoo se vám představí černě zbarvené kozy kamerunské, které patří mezi zakrslá plemena a lidé je chovají nejen pro užitek, ale i pro potěšení.",
  "projects_note": "",
  "breeding": "Jen těžko se dá zjistit, kdy byla v zoo chována první koza domácí v některé expozici. Záznamy dokládají, že od roku 1988 chováme kozy kamerunské, ale přesto je jisté, že tyto oblíbené kozičky bavily děti už v 70. letech.",
  "localities_title": "Dětská zoo"
}