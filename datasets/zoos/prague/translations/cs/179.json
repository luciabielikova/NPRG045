{
  "name": "Korovec jedovatý",
  "description": "Je to velký, statný ještěr s krátkým ocasem i nohama. Mírně vypouklé šupiny mají černé, žluté a růžové zbarvení. Hlava, brada, krk a nohy jsou černé. Oči mají okrouhlou zorničku a černou duhovku.",
  "spread_note": "Jihozápad Severní Ameriky, Střední Amerika",
  "food": "Živá kořist",
  "food_note": "Malí obratlovci, vejce",
  "image_alt": "Korovec jedovatý, foto: Vladimír Motyčka, Zoo Praha",
  "proportions": "Délka těla 17–40 cm, délka ocasu 8–20 cm, hmotnost 0,6–1 kg",
  "reproduction": "Počet vajec 3–9, inkubace 124–142 dny",
  "attractions": "Korovci jsou jedněmi z mála známých jedovatých ještěrů na světě. Ve dvou druzích se vyskytují výhradně na jihozápadě Severní Ameriky a ve Střední Americe. Jedové žlázy jim ústí v zadní části dolní čelisti a jed proudí rýhami na povrchu několika párů zvětšených (až 5 mm dlouhých) špičatých zubů, jimiž kořist silně stisknou, aby ji ochromili. Jsou to poměrně pomalí ještěři, kteří se živí mláďaty ptáků hnízdících na zemi, jinými menšími ještěry, želvami, hlodavci a vejci. Naráz zkonzumují potravu odpovídající až třetině hmotnosti. Dovedou obratně šplhat. Jsou aktivní ve dne, noc tráví v podzemních norách, které si sami hrabou. Samice klade vajíčka, o která nijak nepečuje. Pokud dojde ke snůšce koncem léta, přečkávají vejce zimu a mláďata se líhnou až po 10 měsících.",
  "projects_note": "",
  "breeding": "Korovci byli chováni v letech 1958 až 1989 a poté od roku 1994 dodnes.",
  "localities_title": "Terárium"
}