{
  "name": "Gibon stříbrný",
  "description": "Má stříbřitě šedou srst a tmavošedé temeno. Samec je mnohem větší než samice, jinak se ale od ní neliší.",
  "spread_note": "Jihovýchodní Asie",
  "food": "Části rostlin",
  "food_note": "Zralé plody, v menší míře listy a květy",
  "proportions": "Hmotnost 4-9 kg",
  "reproduction": "Samice je březí 7 měsíců a rodí 1 mládě.",
  "attractions": "Giboni působí útlým a křehkým dojmem, ve skutečnosti však mají neobyčejnou sílu v pažích. Nepotřebují ocas, protože skáčou mezi větvemi zvláštním způsobem nazývaným brachiace: vždy se zavěsí pouze prsty a s nedbalým půvabem a lehkostí se přehoupnou na další větev. Jediným skokem dokážou překonat vzdálenost až 10 m. Když se samici narodí mládě, pevně se chytí za srst a bezpečně přitisknuté k máminu břichu poletuje lesem s ní. Kromě toho dovedou giboni chodit jen po dvou, třebaže na malou vzdálenost. Vztyčí se na pokrčených nohou a přeběhnou po větvi jako provazochodci, přičemž udržují rovnováhu dlouhými pažemi. Giboni žijí v poměrně málo početných tlupách tvořených rodičovským párem a různě starými mláďaty. Jsou to mírná zvířata a k šarvátkám mezi nimi dochází jen zcela výjimečně. Každá rodinná tlupa žije ve svém teritoriu, které si označuje především hlasem. Každé zvíře má svůj typický hlas, a tak zpěv slouží nejen k označení území, ale i k udržování kontaktu mezi členy rodiny. Jako takřka všichni primáti jsou giboni denní tvorové. Noc tráví pohodlně stočeni do klubíčka vysoko v korunách stromů a s úsvitem se dávají do zpěvu.",
  "projects_note": "",
  "breeding": "",
  "localities_title": "Dolní část zoo"
}