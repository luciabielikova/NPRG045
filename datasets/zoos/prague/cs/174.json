{
  "name": "Kolpík bílý",
  "description": "Je celkově bílý, jen zobák a nohy má tmavé. V době hnízdění má žlutavou skvrnu na hrudi a prodloužená pera na hlavě. V letu drží krk natažený jako čápi.",
  "spread_note": "Hnízdí v Eurasii od Španělska po Japonsko (několik párů i v ČR) a v severní Africe. Zimuje v tropických oblastech Afriky a Asie, někdy také ve Středomoří.",
  "food": "Rostliny i živočichové",
  "food_note": "Vodní bezobratlí (měkkýši, korýši, červi) i malí obratlovci",
  "image_alt": "Kolpík bílý, foto: archiv Zoo Praha",
  "proportions": "Délka těla 69–82 cm, délka ocasu 11–13 cm, rozpětí křídel 115–135 cm, hmotnost 0,8–2 kg",
  "reproduction": "Snáší 3–4 vejce, sedí na nich 24–25 dní.",
  "attractions": "Hnízdí v koloniích, hnízdo si staví z větví, větviček, listí a trávy, a to buď na stromech, nebo v rákosí. Typicky utvářeným zobákem dlouhým až 23 cm prohmatává mělkou vodu a řídké bahno. Nejstarší okroužkovaný jedinec byl starý 28 let.",
  "projects_note": "",
  "breeding": "První kolpíky bílé jsme získali z volné přírody v roce 1995. Jednalo se o dvě samice, z nichž jedna uhynula až v roce 2013, druhá žije v zoo dosud. Poté přišli do pražského chovu ptáci ze zoo v Mulhouse, Berlíně, Ohradech a Bojnicích. Od roku 2000, kdy byla odchována první mláďata, se kolpíci pravidelně rozmnožují.",
  "localities_title": "Dolní část zoo"
}