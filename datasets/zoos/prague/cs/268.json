{
  "name": "Puštík brýlatý",
  "description": "Dospělý puštík má tmavé zbarvení, světlé lemy kolem žlutých očí a bílou nebo žlutavou hruď. Mláďata vypadají jako negativ rodičů – jsou převážně bílá, s tmavým obličejem.",
  "spread_note": "Od jižního Mexika po Argentinu, některé karibské ostrovy",
  "food": "Živá kořist",
  "food_note": "Hlavně myši a velký hmyz, také krabi, netopýři, vačice, žáby a menší ptáci",
  "image_alt": "Puštík brýlatý, foto: archiv Zoo Praha",
  "proportions": "Délka 43−46 cm, rozpětí křídel 76−91 cm, hmotnost 453−906 g",
  "reproduction": "Samice snáší 1−2 vejce, na kterých sedí v průměru 36 dní.",
  "attractions": "Puštík brýlatý je velice rychlý a obratný letec. Při lovu vyhlíží kořist, bleskově ji uchvátí a odnese zpět na posed. Jindy sbírá živočichy mezi listy a na větvích. Samec se ozývá zvláštním hlasem, který připomíná klepání kladívka o suchou větev. Hlas samice je pronikavý křik. Při sezení na vejcích a péči o mláďata (obvykle přežije jen jedno) se střídají oba rodiče.",
  "projects_note": "",
  "breeding": "Jeden samec žil v zoo v letech 1966−1969, další pak v letech 1993−2008. Poté přišel pár, který v roce 2014 vyvedl dvě mláďata.",
  "localities_title": "Dolní část zoo"
}