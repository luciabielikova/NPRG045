{
  "name": "Fenek",
  "description": "Drobná šelma s jemnou, pískově zbarvenou srstí, velkými ušními boltci a huňatým ocasem. Samec a samice vypadají stejně.",
  "spread_note": "Afrika, Arábie",
  "food": "Živá kořist",
  "food_note": "Drobní živočichové",
  "proportions": "Délka těla 36–40 cm, délka ocasu 18–30 cm, výška v kohoutku 18–22 cm, hmotnost 1–1,5 kg",
  "reproduction": "Březost 51 den, počet mláďat 2–5",
  "attractions": "Světlá barva srstí je nejen maskuje, ale také účinně odráží sluneční paprsky. Tlapky jsou zespodu osrstěné, aby se nebořily do sypkého písku, a nápadné ušní boltce slouží jako ochlazovací výměník tepla a uvnitř jsou porostlé dlouhými chlupy, které při prudkých bouřích brání písku vniknout do zvukovodu. Díky dlouhým boltcům fenek rovněž slyší každé šustnutí a při nočním lovu mu neunikne žádný větší hmyz.",
  "projects_note": "",
  "breeding": "Fenkové jsou chovatelsky velmi nároční a choulostiví, a tak lze považovat za úspěch, že první jedinec, který dorazil v roce 1939 z přírody, žil v zoo celé dva roky. V 50. a 60. letech prošlo zoologickou zahradou mnoho zvířat, o jejichž dalším osudu se záznamy většinou nedochovaly. Poté se fenkové s menšími přestávkami objevovali v chovech zoo stále a v roce 1998 se podařil první zaznamenaný úspěšný odchov.",
  "localities_title": "Afrika zblízka"
}