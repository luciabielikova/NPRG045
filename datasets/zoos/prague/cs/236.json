{
  "name": "Outloň váhavý",
  "description": "Má hustou narezlou srst, zakulacenou hlavu s malými boltci a velkýma očima namířenýma dopředu. Jsou lemované černě, od čenichu k čelu se táhne bílý pruh. Na předních tlapkách má zakrnělý druhý prst.",
  "spread_note": "Indonésie, jižní Thajsko, západní Malajsie, Singapur",
  "food": "Rostliny i živočichové",
  "food_note": "Míza, květy, plody, výhonky, malí živočichové",
  "image_alt": "Foto: Tomáš Adamec, Zoo Praha",
  "proportions": "Délka těla 30 cm, délka ocasu 1,5–2,5 cm, hmotnost 375–900 g",
  "reproduction": "Březost 5 měsíců, počet mláďat 1–2",
  "attractions": "Outloni patří mezi poloopice. K jejich společným znakům patří soumračná aktivita. Velké oči jim umožňují dobré noční vidění, vidí však jen černobíle. Outloň váhavý přespává den ve vidlici větví, v noci zvolna šplhá po větvích a hledá potravu. Neskáče, a proto nepotřebuje ocas. Živí se plody, květy, pryskyřicí, výhonky a mladými listy, část jídelníčku tvoří i hmyz a další bezobratlí, které chytá předními tlapkami. Je samotář, ale nemá vyhraněné teritorium a při setkání s jiným outloněm nedochází většinou ke konfliktům. Zvířata se očichají, někdy si vzájemně čistí srst. Dorozumívají se také pachy a hlasovými projevy. Samice kojí jediné mládě až 6 měsíců.",
  "projects_note": "Outloň váhavý je zařazen mezi ohrožené druhy v kategorii zranitelný; příčinou je především rozsáhlé odchytávání pro trh s domácími mazlíčky a také kácení tropických lesů, ve kterých žije.",
  "breeding": "Outloně jsme chovali již v letech 1952−1969, poté znovu v 80. letech. Od roku 1997 chováme poddruh N. c. coucang. První mládě se podařilo odchovat v roce 2004.",
  "localities_title": "Pavilon Indonéská džungle"
}