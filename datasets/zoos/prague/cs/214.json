{
  "name": "Makak vepří",
  "description": "Tento statný makak má hnědobéžovou srst, poměrně dlouhé a štíhlé nohy a krátký ocas. Typická je černá „čepička“ a výrazné obočí. Samci jsou větší než samice.",
  "spread_note": "Indonésie, Malajsie, Thajsko, Bangladéš, Indie, Čína, Barma, Laos, Kambodža",
  "food": "Rostliny i živočichové",
  "food_note": "Plody, výhonky, drobní živočichové",
  "image_alt": "Makak vepří, foto: archiv Zoo Praha",
  "proportions": "Délka těla 47–75 cm, délka ocasu 10−20 cm, hmotnost: 4−15 kg",
  "reproduction": "Březost 163–173 dny, počet mláďat 1",
  "attractions": "Makak vepří je tvor společenský a sdružuje se do skupin o velikosti až 80 jedinců, ale při výpravách za potravou se tyto skupiny často rozdělují do menších tlup čítajících až 6 jedinců. Třebaže makakové dovedou dobře šplhat a spí na stromech, potravu – především fíky a další plody – si hledají převážně na zemi. V některých oblastech je ale lidé cvičí pro sbírání plodů v korunách stromů.",
  "projects_note": "",
  "breeding": "Skupinu makaků vepřích jsme převezli v roce 2004 z rakouského safari v Gänsendorfu, kde se rušily chovy, a hrozilo nebezpečí, že soudržná skupina primátů bude rozdělena a poputuje k různým chovatelům. V souvislosti s dokončovaným pavilonem Indonéská džungle, kde byl jeden z ostrovů plánován právě pro některý druh makaka, jsme se celé skupiny ujali. Je zajímavé, že i přes toto opatření a navzdory skutečnosti, že si makakové zvykli zdánlivě velice dobře, trvalo několik let, než se opat začali rozmnožovat. Prvním úspěšným odchovem byla v roce 2011 samička Rousie, která žije ve skupině dosud.",
  "localities_title": "Pavilon Indonéská džungle"
}