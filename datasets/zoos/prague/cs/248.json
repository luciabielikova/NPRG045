{
  "name": "Perlička supí",
  "description": "Má černomodré zbarvení s bílými tečkami a proužky. Jméno dostala podle lysé hlavy a krku, které jako by vyvažoval bohatý pláštík ze splývavých per.",
  "spread_note": "Východní Afrika – jižní Etiopie, Somálsko, Keňa, severní Tanzanie",
  "food": "Bezobratlí",
  "food_note": "Semena, pupeny, listy, různí bezobratlí",
  "image_alt": "Perlička supí, foto: archiv Zoo Praha",
  "proportions": "Délka těla 45–58 cm, délka ocasu 15 cm, délka křídla 28–31 cm, hmotnost 1,4–1,8 kg",
  "reproduction": "Samice snáší 8–15 vajec, sedí na nich 23–27 dní.",
  "attractions": "Obývá savany, kde se vždy několik perliček sdružuje do různě početných skupin. Jeden člen vždy hlídkuje, zatímco ostatní silnými drápy a zobákem vyhrabávají potravu. V době hnízdění vytváří páry, které společně krmí a vodí mláďata, i když na vejcích sedí jen samice. Většinu dne tráví na zemi, kde hledá potravu, a jako všechny perličky dává přednost běhu před letem dokonce i v případě ohrožení. Jen na noc vylétá na stromy nebo velké keře.",
  "projects_note": "",
  "breeding": "První dvě perličky přišly do zoo v roce 1955, o jejich osudu ale záznamy nemáme. Novodobě je chováme od roku 2005.",
  "localities_title": "Dolní část zoo"
}