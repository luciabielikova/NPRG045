{
  "name": "Sklípkan cihlový",
  "description": "Samice je dlouhá až 10 cm a rozpětí nohou má až 20 cm, samec je menší. Základní zbarvení je rezavé, zadní pár nohou má výrazně silnější než přední.",
  "spread_note": "Východní Afrika − Uganda, Keňa, Tanzanie",
  "food": "Živá kořist",
  "food_note": "Členovci a menší obratlovci",
  "image_alt": "",
  "proportions": "Délka těla až 10 cm, rozpětí nohou až 20 cm, hmotnost kolem 80 g",
  "reproduction": "Počet vajíček 200-400, inkubace 5-8 týdnů",
  "attractions": "Sklípkani představují jednu ze skupin řádu pavouků. Mají tělo rozdělené na hlavohruď a zadeček, které jsou spojené úzkou stopkou, čtyři páry článkovaných nohou a obvykle čtyři páry jednoduchých očí. Sklípkani neloví pomocí sítí, ale přepadávají kořist ze zálohy. Daleko od sebe posazené oči jim zajišťují široké zorné pole. Kořist pak usmrtí jedem, který jí vpraví do těla pomocí klepítek s ostrými bodci. Zároveň vstříknou do těla úlovku trávicí šťávy, které obsah rozloží a pavouk pak vysaje vzniklou tekutinu. Většina sklípkanů je aktivní v noci a den přečkává v hnízdě. Může to být pavučinou vystlaná podzemní nora nebo nadzemní pavučinové hnízdo, ukryté pod kamenem, kůrou stromu apod. V době rozmnožování samice ukládá vajíčka do hedvábného kokonu, který hlídá do vylíhnutí mláďat. Sklípkan cihlový se během dne ukrývá v podzemních norách pod kořeny kapinic nebo různých křovin. Vyhrabává je silnýma zadníma nohama. Je poměrně útočný a při jakékoliv hrozbě se brání výhružným postojem se zvednutými klepítky a syčivým zvukem, který vydává pomocí tření chlupů na předních nohou. V noci je aktivní – vydává se na lov a rozšiřuje své podzemní chodby.",
  "projects_note": "",
  "breeding": "Tyto sklípkany chováme od 80. let minulého století.",
  "localities_title": "Afrika zblízka"
}