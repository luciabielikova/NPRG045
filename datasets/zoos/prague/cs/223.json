{
  "name": "Nandu Darwinův",
  "description": "Nanduové jsou velcí nelétaví ptáci příbuzní například africkým pštrosům nebo australským emuům. Mají malá křídla a ostny v perech jsou měkké a splývavé. Nandu Darwinova snadno poznáte podle bílých skvrnek na jinak šedavém peří.",
  "spread_note": "Peru, Bolívie, Chile, Argentina",
  "food": "Bezobratlí",
  "food_note": "Hmyz, semena, listy",
  "image_alt": "Nandu Darwinův, foto: archiv Zoo Praha",
  "proportions": "Délka těla 92–100 cm, výška 1,2 m, hmotnost 10–20 kg",
  "reproduction": "Počet vajec 10–30, inkubace 39–42 dny",
  "attractions": "Je to otužilý obyvatel vyšších poloh And a drsné Patagonie. V zimě se nanduové sdružují do menších skupin, v době hnízdění se hejna rozpadnou a samci začnou samotářsky pečovat o vejce i mláďata. Dospělý samec nejprve složitým tancem láká několik samic, které snášejí vejce do společného hnízda. To buduje samec a je to vlastně jamka v zemi lemovaná větvičkami a trávou. Nakonec může samec sedět až na 60 vejcích. Mláďata se líhnou všechna během tří dnů, i když předtím samice snášely vejce po dobu 10 dnů.",
  "projects_note": "",
  "breeding": "V pražské zoo se nandu Darwinovi poprvé objevili v roce 1991. Po devíti letech od zahájení chovu se podařilo v roce 2000 poprvé vylíhnout a odchovat 5 mláďat.",
  "localities_title": "Horní část zoo"
}