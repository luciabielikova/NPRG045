{
  "name": "Ibis skalní",
  "description": "Všichni ibisové mají typický dlouhý, mírně dolů ohnutý zobák, který je pro ně velice užitečným nástrojem při obstarávání potravy. Ibis skalní má černé peří s kovovým leskem, péřový límec a červenou lysou hlavu. Také nohy a zobák jsou červené.",
  "spread_note": "Jižní Maroko, Sýrie, polodivoce v Turecku, Španělsku a Rakousku",
  "food": "Rostliny i živočichové",
  "food_note": "Bezobratlí, především saranče a kobylky, menší obratlovci, části rostlin",
  "image_alt": "Ibis skalní, foto: archiv Zoo Praha",
  "proportions": "Délka 70–80 cm, rozpětí křídel 125–135 cm, hmotnost 1–1,5 kg",
  "reproduction": "Počet vajec 2–4, inkubace 24–28 dní",
  "attractions": "Hnízdí v koloniích o 3–40 párech na skalních římsách, dříve často také na vysokých starých budovách, kostelech a věžích. Pohlavně dospívají ve třetím roce, ale většinou zahnízdí až v šesti letech. Dožívají se věku okolo 25 let.",
  "projects_note": "V Červeném seznamu IUCN je veden jako kriticky ohrožený druh. Původně obýval i velkou část Evropy, odkud zmizel před 300 lety. Kolonie mimo Maroko a Sýrii vznikly jako součást projektů na zpětný návrat ibisů do přírody. Také Zoo Praha se podílí na jednom programu, který je zaměřený na reintrodukci do rakouských Alp.",
  "breeding": "Ibisy skalní chováme od roku 1985, první odchov se podařil v roce 1992. Bohužel velice neblahý dopad měla povodeň v srpnu 2002, kdy většina ibisů nepřežila stresovou situaci spojenou s evakuací. Situace se začala zlepšovat po roce 2005, kdy byli ptáci umístěni v nové voliéře Africké skály. První popovodňová mláďata byla odchována v roce 2006 a další následovala.",
  "localities_title": "Ptačí svět"
}