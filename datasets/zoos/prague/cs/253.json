{
  "name": "Pižmovka bělokřídlá",
  "description": "Ačkoliv na první pohled působí, že je až na bíle skvrnitou hlavu celá tmavá, své jméno nedostala omylem: na křídlech má skutečně bílé pole, to je ovšem dobře vidět pouze v letu.",
  "spread_note": "Ostrůvkovitě od Indie po jihovýchodní Asii",
  "food": "Bezobratlí",
  "food_note": "Semena, vodní rostliny, bezobratlí",
  "image_alt": "Foto: Cuatrok77, CC BY 2.0 Flickr",
  "proportions": "Délka 66–68 cm, rozpětí křídel 116–153 cm, hmotnost 1,9–3,8 kg",
  "reproduction": "Počet vajec 6–16, inkubace 32–34 dny",
  "attractions": "Podobně jako jiné druhy pižmovek hnízdí ve stromových dutinách a na stromech také odpočívá. Žije samotářsky nebo v párech a je velmi plachá. Za potravou, kterou hledá na mělčinách, často vychází až v noci.",
  "projects_note": "Pižmovka bělokřídlá je vázána na vzrostlé stromy. Kdysi obývala rozlehlý areál od severovýchodní Indie po Sumatru a Jávu. V souvislosti s intenzivním kácením lesů, vysušováním mokřadů, stavbou vodních elektráren a dalšími zásahy do prostředí začalo pižmovek ubývat a dnes je celková populace odhadována na pouhých 400–450 ptáků. Navíc je její současný areál rozdrobený do mnoha vzájemně izolovaných dílčích populací, které nemají možnost se navzájem setkat. Proto je v Červeném seznamu IUCN zařazena jako ohrožený druh.",
  "breeding": "Chováme je od roku 1997, od roku 2007 se také rozmnožují.",
  "localities_title": "Dolní část zoo"
}