{
  "name": "Seriema rudozobá",
  "description": "Je poměrně velká, má štíhlé tělo a dlouhé nohy, ocas i krk. Základní zbarvení je šedohnědé, na ocase je široký černý a bílý pruh. Typický je červený zobák, modré okolí očí a prodloužená pírka na čele, která v rozčilení vztyčuje.",
  "spread_note": "Od Brazílie po Uruguay a severní Argentinu",
  "food": "Bezobratlí",
  "food_note": "Malí obratlovci, větší hmyz",
  "image_alt": "Seriema rudozobá, foto: archiv Zoo Praha",
  "proportions": "Délka 75–90 cm, z toho ocas 31,5–35 cm, výška 85 cm, hmotnost 1,7–2,6 kg",
  "reproduction": "Počet vajec 2–3, inkubace 27-29 dní",
  "attractions": "Seriemy, které zvláště v létě s oblibou vysedávají na větvi nebo pařezu, zakloní hlavu a pustí se do „zpěvu“, jímž si pár označuje své území. V jihoamerické pampě, která je jejich domovem, se křik nese na vzdálenost více než 2 km. Seriemy jsou zajímaví ptáci, jejichž nejbližšími příbuznými jsou vymřelí draví „hrůzoptáci“, známí z filmu Cesta do pravěku. Hnízdo si seriemy budují z klacíků na nízkých stromech.",
  "projects_note": "",
  "breeding": "V zoo seriemy nepřetržitě chováme od 80. let a odchovali jsme již celou řádku mláďat.",
  "localities_title": "Dolní část zoo"
}