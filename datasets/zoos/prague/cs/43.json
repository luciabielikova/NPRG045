{
  "name": "Létavka kio",
  "description": "Štíhlá žabka, která je svrchu zelená a zespodu žlutá. Má dlouhé prsty s přísavkami na koncích a plovacími blánami. Štěrbinovitá zornička je vodorovná.",
  "spread_note": "Jižní Asie – Kambodža, Vietnam, jižní Čína, Indie, Laos, Thajsko",
  "food": "Živá kořist",
  "food_note": "Drobní živočichové",
  "proportions": "Délka 6–8 cm, hmotnost 15–30 g",
  "reproduction": "V době rozmnožování buduje pěnové hnízdo v koruně stromu, jehož větve přesahují nad vodní plochu. Čerstvě vylíhlí pulci dopadnou do vody, kde dokončí vývoj.",
  "attractions": "Tato prazvláštní stromová žabka se může pochlubit výjimečnou dovedností, společnou všem létavkám: když se potřebuje rychle dostat z jednoho stromu na druhý, odrazí se a vrhne do volného prostoru. Při tom široce rozpřáhne nohy a vypne plovací blány mezi prsty, které na způsob malých padáčků zbrzdí její pád. Aby dopadla přesně tam, kam potřebuje, ovlivňuje směr letu změnou polohy nohou. Dokonce se dokáže v letu otočit čelem vzad.",
  "projects_note": "V Červeném seznamu IUCN je zařazena jako zranitelný druh. Potřebuje k životu tropické lesy se souvislým korunovým zápojem. Protože jich stále ubývá, jsou populace létavek rozdrobené.",
  "breeding": "Zoo Praha chová tyto žáby od roku 2012.",
  "localities_title": "Pavilon šelem a plazů"
}