{
  "name": "Leguán nosorohý",
  "description": "Tento leguán dostal jméno podle tří výrůstků, které mají dospělí samci na čele. Od samic se liší také větší velikostí, mohutnějším hřbetním hřebenem, kožním lalokem na krku a stehenními póry, které slouží k vylučování feromonů – pachových látek, lákajících samice.",
  "spread_note": "Kuba",
  "food": "",
  "food_note": "",
  "proportions": "Délka těla 50–75 cm, délka ocasu 50–75 cm, hmotnost 4,5−10 kg",
  "reproduction": "Počet vajec 11–20, inkubace 81–127 dní",
  "attractions": "Podobně jako další druhy pozemních leguánů je býložravý a patří k významným šiřitelům semen některých keřů a stromů. Samice zahrabává snesená vajíčka do písčitého podkladu. Pro noru vyhledává teplá místa a po vykladení několik dní okolí nory hlídá, tím ale veškerá péče o potomstvo končí.",
  "projects_note": "V Červeném seznamu IUCN je leguán nosorohý zařazen v kategorii zranitelný druh, některé poddruhy jsou dokonce považovány za ohrožené. Hlavní příčinou poklesu početnosti populací leguánů nosorohých je ničení přirozeného prostředí těchto mohutných ještěrů. Dochází k němu především v důsledku těžby vápence, vypalování rozsáhlých ploch křovin i znečištování. K tomu se přidává přímý lov pro kůži a maso.",
  "breeding": "Tyto leguány chová Zoo Praha nepřetržitě od roku 1991, kdy přišlo první trio ze zoo v německém Frankfurtu. Do současnosti se vylíhlo téměř osmdesát mláďat",
  "localities_title": ""
}