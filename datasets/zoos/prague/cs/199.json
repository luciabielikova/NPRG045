{
  "name": "Lemčík černouchý",
  "description": "Má celkově zelené zbarvení, které vynikne hlavně na křídlech. Spodní strana těla je krémově skvrnitá, na hlavě je výrazná černá kresba, která mu dala druhové jméno. Poměrně silný zobák je slonovinový. Samec i samice vypadají takřka stejně.",
  "spread_note": "Severní Queensland, Nová Guinea",
  "food": "Plody",
  "food_note": "Plody, květy, nektar, malí živočichové",
  "image_alt": "Lemčík černouchý, foto: Jiří Trojánek, Zoo Praha",
  "proportions": "Délka těla 16–17 cm, délka ocasu 9–14 cm, délka křídla 13,5–17,5 cm, hmotnost 196–285 g",
  "reproduction": "Počet vajec 1–3, inkubace 22–23 dny",
  "attractions": "Lemčíci sice patří mezi pěvce, ale nijak libozvučným hlasem nevynikají. Jako kdyby si to chtěli vynahradit, napřou samci v době toku všechnu energii do stavby ozdobných loubí, ke kterým lákají samice. Každý druh si staví loubí určitého tvaru a charakteristicky ho zdobí nejrůznějšími květy, pírky, klacíky a čímkoliv, co ve svém okolí najde. Jednou z mála výjimek je v tomto ohledu lemčík černouchý, u kterého samečci žádné loubí nestaví. Na rozdíl od jiných lemčíků, kteří mívají tolik samiček, kolik se jich nechá nákladnou stavbou svést, totiž samec lemčíka černouchého žije se samičkou v trvalém páru, a tak není okázalá paráda během námluv potřeba. Pár si společně obhajuje hnízdní teritorium. Pokud se ptáci rozptýlí, svolávají se v hustém porostu lesa zvláštním mňoukavým hlasem. Po většinu roku se lemčíci černouší živí plody a květy, ale v době hnízdění přecházejí téměř výhradně na živočišnou potravu.",
  "projects_note": "",
  "breeding": "Chovali jsme je v letech 1997−2002, kdy chov přerušila povodeň. Noví lemčíci přišli do zoo v roce 2008 ze Dvora Králové n. L. Zimu tráví v zázemí zoo, mimo návštěvnické prostory.",
  "localities_title": "Dolní část zoo"
}