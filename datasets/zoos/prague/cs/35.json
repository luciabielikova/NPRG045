{
  "name": "Želva stepní",
  "description": "Jako typicky suchozemská želva má klenutý krunýř. Karapax je zbarvený převážně žlutohnědě, s tmavší kresbou, plastron je téměř celý černý.",
  "spread_note": "Od Kaspického moře na východ po Pákistán",
  "food": "Části rostlin",
  "food_note": "Tráva a byliny, plody",
  "proportions": "Délka karapaxu 15–25 cm, hmotnost 0,5–3 kg, samec je menší než samice",
  "reproduction": "Samice klade 2–6 vajec, často dvakrát za sezonu. Inkubace trvá 60–110 dní.",
  "attractions": "Nepříznivé období zimního chladu i letního vedra – až 9 měsíců v roce (!) – tráví ve stavu strnulosti v noře, která může být dlouhá až 12 m. Při bouřlivých námluvách samec horečně obíhá samici, naráží do ní krunýřem a kouše ji. Kromě toho samci svádějí souboje, při kterých se přetlačují.",
  "projects_note": "Želva stepní obývá rozlehlý areál, musí však čelit různému ohrožení, díky němuž je v Červeném seznamu IUCN zařazena jako zranitelný druh. V minulosti byly želvy ohrožovány především přímým lovem pro maso i pro zájmové chovy. Ještě poměrně nedávno byly vyváženy statisíce želv stepních do celého světa. Další hrozbou se pro ně stalo rozorávání stepí a intenzivní pastva dobytka. Populace je mnohde rozdrobována také budováním silnic a budoucnost druhu je i přes ochranářská opatření nejistá.",
  "breeding": "Záznamy o prvních želvách stepních v pražské zoo jsou neúplné. Jisté je, že se jednotlivě objevovaly již od 60. let minulého století. Od roku 2011 zoo vystavuje několik želv z početnější skupiny, kterou zabavila Česká inspekce životního prostředí a umístila do záchranného CITES centra, které zoo zajišťuje. V současné době chováme poddruh T. h. kazachstanica.",
  "localities_title": "Pavilon velkých želv"
}