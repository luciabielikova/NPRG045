{
  "name": "Dikobraz srstnatonosý",
  "description": "Je to představitel „typických“ dikobrazů. Má velkou hlavu s tupým čenichem a hřbet, ocas a boky pokryté různě dlouhými bodlinami a ostny.",
  "spread_note": "Střední a jihovýchodní Asie, zčásti Blízký východ",
  "food": "Části rostlin",
  "food_note": "Části rostlin",
  "proportions": "Délka těla 70-90cm, ocas 8–13 cm, hmotnost 13–27 kg",
  "reproduction": "Březost průměrně 118 dní, počet mláďat 1–4",
  "attractions": "Při hrozbě vztyčuje delší bodliny na hřbetě a potřásá ocasem, čímž vyluzuje chřestivý zvuk. Ostny ovšem nevystřeluje, ale dokáže se bleskurychle otočit, prudce zacouvat a zasáhnout útočníka naježenými ostny. Protože vězí v kůži velmi lehce, snadno se uvolní, zůstanou vězet v kůži predátora a způsobují mnu bolestivé rány, které se často zanítí. Žijí samotářsky, v párech nebo rodinných skupinách. Ve dne se ukrývají ve skalních puklinách, jeskyních nebo norách.",
  "projects_note": "",
  "breeding": "První dikobrazi srstnatonosí přišli v r. 1942 z Tilburgu, několik dalších se objevilo v 50. letech. Ovšem záznamy jsou neúplné, takže například mláďata narozená v roce 1972 mají nejasný původ. Rekordmanem v pražské zoo byl samec Ferdinand, který se tu narodil v srpnu 1981 a uhynul v květnu 2012, tedy ve věku téměř 31 let.",
  "localities_title": "Sečuán - pavilon ptáků z podhůří Himálaje"
}