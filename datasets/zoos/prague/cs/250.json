{
  "name": "Pes ušatý",
  "description": "Malá šelma se zašpičatělým čenichem a nápadnými ušními boltci, které svou délkou přesahují délku hlavy. Má převážně hnědé zbarvení, nohy jsou černé, vnitřek boltců bílý.",
  "spread_note": "Dva oddělené areály v jižní a východní Africe",
  "food": "Živá kořist",
  "food_note": "Malí obratlovci, bezobratlí",
  "image_alt": "Foto: Tomáš Adamec, Zoo Praha",
  "proportions": "Délka těla 46–66 cm, délka ocasu 23–34 cm, výška v kohoutku 30–40 cm, hmotnost 3–5,5 kg",
  "reproduction": "Březost 60–75 dní, počet mláďat 2–6",
  "attractions": "V horkých afrických savanách slouží velké boltce jako víceúčelové zařízení. Jednak napomáhají odvádět z těla přebytečné teplo, jednak zachytávají i velmi slabé zvuky, které vydává hmyz, jímž se pes ušatý živí. Specializuje se zvláště na všekazy a chrobáky. Aby se s malou kořistí vypořádal, má zuby sice drobné, ale zato jich je více než u jiných savců – celkem až 48. Psi ušatí žijí v rodinných skupinkách. Mláďata se rodí v noře, kterou rodiče sami vyhrabou.",
  "projects_note": "",
  "breeding": "Psy ušaté chováme od roku 1980, i když se jeden exemplář zřejmě objevil v zoo již v 50. letech. První úspěšný odchov se podařil v roce 1987.",
  "localities_title": "Afrika zblízka"
}