{
  "name": "Mara stepní",
  "description": "Je to statný hlodavec s dlouhýma nohama (zadní jsou výrazně delší než přední), velkou hlavou i boltci a přiléhavou srstí. Na hřbetní straně těla je zbarvena šedohnědě, boky jsou narezlé, spodní část těla bělavá.",
  "spread_note": "Argentina",
  "food": "Části rostlin",
  "food_note": "Různé části rostlin",
  "image_alt": "Foto: Tomáš Adamec, Zoo Praha",
  "proportions": "Délka těla 69–75 cm, délka ocasu 4,5 cm, hmotnost 9–16 kg",
  "reproduction": "Březost 77 dní, počet mláďat 1–3",
  "attractions": "Mary obývají soustavu nor, které mohou být dlouhé i více než 5 m. Tráví v nich noc a odchovávají mláďata. Mary stepní žijí v trvalých párech a své nory často sdílejí s dalšími dvojicemi. Mláďata, o která pečují oba rodiče, jsou tak lépe chráněná před predátory. Soužití však někdy nebývá bez potíží – vchod do nory totiž brání ten pár, který se vrátí jako první, a často nedovolí vstup ani rodičům ostatních mláďat.",
  "projects_note": "",
  "breeding": "Chovali jsme je již v letech 1934−1942, poté opět v období 1949−1956, kdy se také dařilo odchovávat mláďata. Pak nastala dlouhá přestávka a nová zvířata přišla v roce 2000.",
  "localities_title": "Horní část zoo"
}