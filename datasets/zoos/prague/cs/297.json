{
  "name": "Tamarín bělovousý",
  "description": "Je to drobný primát s širokou hlavou, malými zakulacenými boltci a dlouhým neovíjivým ocasem. Má celkově černé zbarvení, které na hřbetě přechází do hnědé. Nos a okolí čenichu a tlamy jsou bílé, bílá srst tvoří delší „knír“.",
  "spread_note": "centrální Amazonie – severní Peru a západní Brazílie",
  "food": "plody",
  "food_note": "zralé plody, nektar, míza, bezobratlí",
  "image_alt": "Foto: Tomáš Adamec, Zoo Praha",
  "proportions": "délka 61 cm (včetně ocasu), hmotnost 0,5 kg",
  "reproduction": "Samice je březí 145 dní a rodí dvě mláďata.",
  "attractions": "Tamaríni patří mezi takzvané drápkaté opice, protože mají zašpičatělé nehty připomínající drápy. Pouze na palcích mají ploché nehty. Tento druh žije v rodinných skupinách, čítajících 4 až 11 zvířat. Jejich základem je jedna rozmnožující se samice.",
  "projects_note": "",
  "breeding": "Tamarín bělovousý patří v zoologických zahradách k nejvzácnějším druhům tamarínů. Zoo Praha ho chová jako jediná ze dvou zoo v Evropě, a to od roku 2008, kdy přišla samice z Curychu.",
  "localities_title": "Pavilon goril"
}