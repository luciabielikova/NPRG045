{
  "name": "Agama dodomská",
  "description": "Agama dodomská je nejčastěji k zastižení na skalních výchozech v suchých savanách ve východní Africe. Samec má modré tělo a oranžovou hlavu, zatímco samice jsou šedohnědé.",
  "spread_note": "Východní Afrika - Tanzanie",
  "food": "Živá kořist",
  "food_note": "Drobní živočichové, méně též části rostlin",
  "proportions": "Délka 7–145 cm, z toho ocas 4–110 cm",
  "reproduction": "Počet vajec či mláďat 1–25, inkubace 42–151 den",
  "attractions": "Agamy jsou zástupci početné čeledi agamovitých. Obývají nejrůznější prostředí od vyprahlého australského vnitrozemí po koruny stromů v asijských tropických lesích, a tomu odpovídá i jejich vzhled. Pouštní druhy mívají nenápadné barvy a zploštěné tělo bez hřebenů, naopak druhy z pralesů se často vyznačují pestrými barvami a mnohé z nich mají podél páteře výrazné hřebeny nebo kýl nad ocasem. Společná však pro ně je denní aktivita, častá pohlavní dvojtvárnost a jídelníček sestávající převážně z drobných živočichů. Jen některé agamy požírají i části rostlin, například květy či plody. Mezi agamami nalezneme druhy vejcorodé i vejcoživorodé, vejcorodost však převládá. Podobně jako chameleoni, kteří jsou agamám blízce příbuzní, i mnohé agamy dokážou pohybovat každým okem zvlášť. Mnoho jich také dovede měnit barvu kůže. Vyjadřují tím hlavně své rozpoložení a stav: jinou barvu má například březí samice, jinou zase samec hájící své území. Změnou barvy však také mohou uspíšit prohřátí těla po ránu nebo zmírnit jeho přehřívání během horkého dne, protože různé barvy pohlcují sluneční teplo odlišnou měrou.",
  "projects_note": "",
  "breeding": "Chováme je od roku 2004.",
  "localities_title": "Afrika zblízka"
}