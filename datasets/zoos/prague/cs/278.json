{
  "name": "Sob karelský",
  "description": "Sob karelský má šedavé až šedohnědé zbarvení a poměrně dlouhé nohy. Oproti domácím sobům je celkově větší a štíhlejší.",
  "spread_note": "Finsko a severní Karélie",
  "food": "Části rostlin",
  "food_note": "Lišejníky, mechy, listí a kůra stromů",
  "image_alt": "Sob karelský, foto: Tomáš Adamec, Zoo Praha",
  "proportions": "Délka těla 120–220 cm; délka ocasu 7–21 cm; výška v kohoutku 84–130 cm; hmotnost 90–250 kg",
  "reproduction": "Samice je březí 210–240 dní a rodí obvykle 1 mládě.",
  "attractions": "Sob je jediný druh jelena, u kterého má parohy i samice, i když jsou o něco slabší, než je tomu u samců. Pro život v drsných podmínkách jsou sobi skvěle vybaveni. Před zimou je chrání hustá srst a dlouhá a široká kopyta brání proboření do hlubokého sněhu. Vzácný karelský poddruh žije divoce ve Finsku a ruské Karélii. Ve Finsku byl tento poddruh na počátku 20. století úplně vyhuben a teprve od konce 40. let se do své původní domoviny opět šíří z Ruska.",
  "projects_note": "",
  "breeding": "Chováme je od roku 2013. Stádo v Zoo Praha je teprve druhé v ČR.",
  "localities_title": "Horní část zoo"
}