{
  "name": "Štětkoun kamerunský",
  "description": "Má skořicově hnědé zbarvení, bílé břicho a bíločernou masku na hlavě a v obličeji. Podél hřbetu se táhne pás delších bílých chlupů a také na boltcích rostou dlouhé chlupy. Samci štětkounů mají v obličeji tvrdé výrůstky, které se uplatňují jako jakési nárazníky při vzájemných potyčkách.",
  "spread_note": "západní Afrika",
  "food": "rostliny i živočichové",
  "food_note": "hlízy, kořínky, malí živočichové",
  "image_alt": "Foto: Tomáš Adamec, Zoo Praha",
  "proportions": "Délka těla 1–1,5 m, délka ocasu 30–45 cm, výška v kohoutku 55–100 cm, hmotnost 50–130 kg",
  "reproduction": "březost 120–127 dní, počet mláďat 1–8",
  "attractions": "Ve své domovině obývají mokřiny na březích řek, a to především v lesnatých a křovinatých oblastech. Večer i během dne se skupinky štětkounů vydávají hledat potravu. Neúnavně přerývají půdu a pátrají po hlízách, kořenech i malých živočiších. Štětkouni tvoří trvalé páry a oba rodiče společně chrání svá pruhovaná mláďata.",
  "projects_note": "",
  "breeding": "Chováme je od roku 2001. Vzhledem k tomu, že v Africkém domě není expozice koncipována na odchov mláďat, vystavujeme vždy jen samce.",
  "localities_title": "Africký dům"
}