{
  "name": "Lorikul modrobradý",
  "description": "Lorikulové jsou malí, zeleně zbarvení papoušci s krátkým ocasem. Mají pouze červený kostřec a nadocasní krovky. Samec má modré hrdlo, samice má modrou skvrnu výrazně menší nebo ji nemá vůbec.",
  "spread_note": "Tropická Asie včetně některých ostrovů",
  "food": "Plody",
  "food_note": "Zralé plody, semena",
  "image_alt": "Lorikul modrobradý, foto: Martin Smrček, Zoo Praha",
  "proportions": "Délka těla 9,5–10 cm, délka ocasu 3,3–3,8 cm, délka křídla 8,5–9,5 cm, hmotnost 28 g",
  "reproduction": "Počet vajec 2–4, inkubace 19–22 dny",
  "attractions": "Lorikulům se někdy říká netopýříci, protože se při spánku neusazují normálně na větvi, ale zavěšují se hlavou dolů podobně, jako to dělají netopýři. Vedou celkem nenápadný život, na papoušky jsou nezvykle tiší a vytvářejí jen málo početné skupinky.",
  "projects_note": "Stejně jako ostatní druhy lorikulů tyto ptáky ohrožuje především lov, protože jsou vyváženi pro chov v domácnostech doslova v desetitisících.",
  "breeding": "Chov lorikulů se datuje od roku 1998, kdy přišli do zoo zabavení ptáci. První mláďata se podařilo odchovat v roce 2003 a chov úspěšně pokračuje – celkem se vylíhlo více než sto mláďat.",
  "localities_title": "Dolní část zoo"
}