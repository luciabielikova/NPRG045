{
  "name": "Pelikán skvrnozobý",
  "description": "Má šedobílé zbarvení a na temeni malou chocholku. Vak je růžový, s šedými skvrnami. Během hnízdního období má také horní čelist zobáku posetou šedými skvrnkami a lysina kolem očí se zbarví růžově.",
  "spread_note": "Vyskytuje se od Pákistánu přes Indii po Indonésii, hnízdí jen v Indii, na Srí Lance a v Kambodži.",
  "food": "Ryby",
  "food_note": "Ryby, příležitostně i jiní menší vodní živočichové",
  "image_alt": "Foto: Petr Hamerník",
  "proportions": "Délka těla 125–150 cm, z toho zobák 28–35 cm, hmotnost 5 kg",
  "reproduction": "Samice snáší nejčastěji 3 vejce, na kterých sedí 30 dní.",
  "attractions": "Hnízdí v koloniích v korunách stromů, přičemž jednotlivé páry budují hnízdo každý rok na stejném místě. Často se přidružuje k jiným ptákům, hlavně k nesytům.",
  "projects_note": "Je to jeden z nejvzácnějších druhů pelikánů, dnes se vyskytuje jen na zlomku původního areálu. Díky účinné ochraně však už dnes opět na některých místech jejich počty zvolna začínají stoupat.",
  "breeding": "Chováme je od roku 2011.",
  "localities_title": "Dolní část zoo"
}