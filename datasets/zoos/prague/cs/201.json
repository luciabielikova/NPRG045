{
  "name": "Lemur kata",
  "description": "Má celkově šedé zbarvení, bílé břicho, černobíle pruhovaný dlouhý huňatý ocas a výraznou kresbu v obličeji. Samec a samice vypadají stejně.",
  "spread_note": "Madagaskar",
  "food": "Plody",
  "food_note": "Plody, listy, květy, míza a kůra stromů, tráva, hmyz",
  "image_alt": "Lemur kata, foto: archiv Zoo Praha",
  "proportions": "Délka těla 39–46 cm, délka ocasu 56–63 cm, hmotnost průměrně 2,3 kg",
  "reproduction": "Samice je březí 138–141 den a rodí 1–2 mláďata.",
  "attractions": "Je to pospolitý druh. Skupiny tvořené až 30 lemury se během dne potulují lesem a hledají si potravu. Při přesunu ve vysokém podrostu udržují vzájemný kontakt pomocí kolmo vztyčeného černobílého ocasu. Ten má i další význam – lemuři si ho naparfémují výměškem žláz na prsou, a zanechávají tak za sebou osobitou pachovou stopu. Jakmile při svém putování objeví vhodné místo, vyšplhají na stromy, kde pátrají po potravě. S oblibou se sluní vsedě, s široce roztaženými pažemi. Samice rodí poměrně často dvojčata, která kojí vsedě. Během přesunu skupiny je pak vozí na hřbetě.",
  "projects_note": "",
  "breeding": "Lemury kata mohou návštěvníci pražské zoo pozorovat s několika kratšími přestávkami již od roku 1960, kdy přišel první pár z pařížské zoo. V posledních letech chováme samčí skupinu, která obývá samostatný ostrov spolu se samci lemurů tmavých a běločelých. První mláďata lemurů kata byla úspěšně odchována v roce 1993. Jedno z nich je samec Chocholka, který žije ve zmíněné skupině.",
  "localities_title": "Ostrov lemurů"
}