{
  "name": "Dytík úhorní",
  "description": "Má silné žlutavé nohy a žlutočerný zobák. Nápadné jsou především velké, světlé oči, které dytíkům zajišťují vidění i za šera. Naopak zbarvení je typicky krycí, hnědavé, s hustým skvrněním. Právě díky němu unikají dytíci pozornosti i v holé krajině, kterou obývají, a přitištění k zemi mohou nerušeně trávit den odpočinkem.",
  "spread_note": "V době hnízdění nesouvisle v Evropě a v západní Asii po Indii, vzácně i na území Česka, zimuje ve Středomoří a v Africe",
  "food": "Bezobratlí",
  "food_note": "Hmyz a další drobní živočichové",
  "proportions": "Délka 40-46 cm, rozpětí křídel 76-88 cm, hmotnost 290–535 g",
  "reproduction": "Počet vajec 1–3, inkubace 24–27 dní",
  "attractions": "Celý život tráví na zemi a létají jen neochotně, když už ale musí vzlétnout, je jejich let prudký a rychlý. V sezení na vejcích, snášených do jednoduchého důlku v zemi, se oba rodiče střídají a společně také chrání vylíhnutá ptáčata. Ta jsou nekrmivého typu, ochmýřená a poměrně soběstačná. Již krátce po vylíhnutí pobíhají s rodiči, kteří se při jejich obraně neváhají agresivně postavit ani většímu predátorovi.",
  "projects_note": "",
  "breeding": "V novodobé historii chováme dytíky úhorní od roku 2003 a od roku 2008 je rozmnožujeme. Dytíci se v zoo objevovali již dříve, ale záznamy jsou neúplné.",
  "localities_title": "Dolní část zoo"
}