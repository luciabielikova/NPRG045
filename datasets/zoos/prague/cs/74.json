{
  "name": "Leguán kubánský",
  "description": "Leguán kubánský je mohutný ještěr, k jehož typickým znakům patří hřeben táhnoucí se od temene hlavy do poloviny ocasu.",
  "spread_note": "Kuba",
  "food": "Části rostlin",
  "food_note": "Listy, plody, květy",
  "proportions": "Délka 1–1,5 m, z toho 50 % připadá na ocas, hmotnost 1,1−8,5 kg",
  "reproduction": "Samice klade 5–17 vajec, inkubace trvá 76–86 dní",
  "attractions": "Je to výhradně pozemní druh, který si hrabe nory. Samice obývají stálá teritoria, samec s nimi vytváří volný svazek typu harému a své partnerky si před ostatními samci zuřivě brání.",
  "projects_note": "Na rodném ostrově byli kdysi leguáni kubánští velice hojní, to už ale dávno neplatí. Jako mnoho ostrovních druhů totiž trpí přímým lovem, ztrátou území vhodného k rozmnožování a úbytkem zdrojů potravy. Do boje za jejich záchranu se zapojila i pražská zoo, které se již v roce 1993 podařilo odchovat mláďata (jako vůbec první v Evropě a druhé na světě).",
  "breeding": "Jakýmsi otcem rodu je samec Pepíno, který přišel do zoo se svou partnerkou v roce 1992. Ještě za svého života se zde dočkal nejen vnoučat, ale dokonce i pravnoučat. Pro tyto mimořádné úspěchy byla Zoo Praha v roce 1995 pověřena koordinací chovu leguánů kubánských a vedením plemenné knihy.",
  "localities_title": "Pavilon šelem a plazů"
}