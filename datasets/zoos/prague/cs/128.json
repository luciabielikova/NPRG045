{
  "name": "Holub růžový",
  "description": "Hlava, ramena a spodina těla jsou světle růžové, křídla jsou tmavohnědá a ocas rezavý. Kolem hnědých očí je červený kroužek. Nohy a zobák jsou rovněž růžové.",
  "spread_note": "Jihozápadní Mauritius",
  "food": "Bezobratlí",
  "food_note": "Části rostlin, včetně květů, listů i plodů, příležitostně bezobratlí",
  "proportions": "Délka 40 cm, hmotnost 291–315 g",
  "reproduction": "Snáší 2, vzácně 1 vejce, sedí na nich 13–15 dní.",
  "attractions": "Na dobu hnízdění vytvářejí páry, které si hlídají a brání hnízdní teritorium. Při sezení na vejcích se střídají – samec ve dne a samice v noci.",
  "projects_note": "V Červeném seznamu IUCN je zařazen jako kriticky ohrožený druh, který byl na rodném ostrově během 20. století téměř vyhuben. Dnes již však je díky chovům v lidské péči z nejhoršího venku, na čemž má velkou zásluhu zoolog a spisovatel Gerald Durrell. V pražské zoo se holubi růžoví každoročně rozmnožují, takže jsme se zapojili do záchovného programu EEP.",
  "breeding": "Z Durrellovy zoo na Jersey jsme v roce 2000 získali první pár těchto vzácných holubů. První odchov se podařil v roce 2001 a od té doby bylo odchováno dalších deset mláďat. Chov holubů růžových je ovšem problematický, protože jsou poměrně nesnášenliví.",
  "localities_title": "Dolní část zoo"
}