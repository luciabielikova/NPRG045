{
  "name": "Loskuták posvátný",
  "description": "Loskutáka si nelze splést s jiným druhem. Kovově lesklé černé peří kontrastuje s bílými zrcátky na křídlech a žlutými lysými laloky na tvářích a v týle. Zobák je oranžový.",
  "spread_note": "V mnoha poddruzích jižní část Indického subkontinentu včetně většiny Indonésie",
  "food": "Plody",
  "food_note": "Zralé plody, v menší míře i bezobratlí",
  "image_alt": "Loskuták posvátný, foto: archiv Zoo Praha",
  "proportions": "Délka těla 17–29 cm, délka ocasu 7–8 cm, délka křídla 15,5–17,5 cm, hmotnost 190–310 g",
  "reproduction": "Počet vajec 2–3, inkubace 14 dní",
  "attractions": "Přes svůj poněkud exotický vzhled loskuták nezapře příbuznost se špačky. Stejně jako náš špaček obecný si snadno zvykne i na přítomnost člověka. Mimo dobu hnízdění se zdržuje v menších skupinkách převážně v korunách stromů, kde pátrá po plodech, zvláště rád má fíky. Živí se také pupeny, nektarem, hmyzem a občas uloví i ještěrku. Samec se sice může pochlubit poměrně širokým hlasovým rejstříkem, nicméně nezpívá nijak zvlášť melodicky. Loskutáci chovaní v domácnostech se snadno naučí opakovat různé popěvky i celé věty.",
  "projects_note": "",
  "breeding": "Loskutáky chováme od roku 1989.",
  "localities_title": "Ptačí svět"
}