{
  "name": "Gepard",
  "description": "Je adaptován na život v savaně a pronásledování kořisti. Má štéhlé tělo, pružnou páteř, malou hlavu s typickou lyrovitou kresbou v obličeji, vysoké nohy a dlouhý ocas.",
  "spread_note": "Subsaharská Afrika",
  "food": "Živá kořist",
  "food_note": "Především středně velké antilopy (gazely, impaly)",
  "proportions": "Délka těla 1,1–1,5 m, délka ocasu 90–105 cm, výška v kohoutku 70–90 cm, hmotnost 35–72 kg",
  "reproduction": "Březost 90–95 dní, počet mláďat 1–8",
  "attractions": "Dokáže zrychlit během dvou sekund z klidu na 60 km/h a na kratší vzdálenost vyvine rychlost až 110 km/h. Svou kořist štve, ale jen asi 20 % pokusů je úspěšných. Gepardí samice žijí samotářsky, samci však často vytvářejí se svými bratry celoživotní spojenectví, což je řadí k jedněm z mála alespoň částečně společenských druhů koček. Malí gepardi mají po narození světlou vztyčenou hřívu na krku a na hřbetě. Jsou šedaví, mají nicméně typickou puntíkovanou kresbu dospělých.",
  "projects_note": "",
  "breeding": "V pražské zoo chováme gepardy od roku 1933, ale mláďat jsme se dočkali teprve v roce 1972. Samice Brita se hned napoprvé projevila jako vzorná matka a v průběhu let porodila celkem 27 potomků, z nichž drtivou většinu úspěšně odchovala. Dnes obývají gepardi expozici v dolní části zoo, hned vedle Pavilonu kočkovitých šelem. Lenivě odpočívají v trávě nebo neúnavně procházejí své teritorium po vyšlapaných cestičkách a pečlivě si ho značkují močí stejně, jako by to dělali v africké divočině. S oblibou také pozorně sledují dění v okolí, na které mají dokonalý výhled.",
  "localities_title": "Dolní část zoo"
}