{
  "name": "Krajta nachová",
  "description": "Je to robustní had se základním zbarvením v odstínech rezavé až oranžové barvy, i když intenzita a odstín jsou individuální. Kresba v podobě nepravidelných okrových skvrn a pruhů pokrývá téměř celé tělo, na bocích mohou být tmavohnědé až černé skvrnky. Břicho je bílé, hlava šedá, za okem se táhne tmavý proužek.",
  "spread_note": "Malajský poloostrov, východní Sumatra",
  "food": "Živá kořist",
  "food_note": "Malé rybky, pulci, hmyz a jeho larvy",
  "image_alt": "Krajta nachová, foto: archiv Zoo Praha",
  "proportions": "Délka 100–150 (200) cm, z toho pětina připadá na ocas, hmotnost 6–12 kg.",
  "reproduction": "Samice klade 5–20 podlouhlých vajec. Inkubace trvá asi 65 dní.",
  "attractions": "Patří do příbuzenstva krajty pestré, od které se liší kratším ocasem a především rezavým zbarvením v dospělosti. Je aktivní za soumraku a v noci, kdy se vydává na lov. Samice se obtáčí kolem nakladených vajec a nejen že je hlídá, ale také zahřívá zvláštními záškuby těla. V některých částech areálu se dokázala přizpůsobit změnám krajiny - osídluje plantáže palmy olejné, kde loví hlodavce.",
  "projects_note": "",
  "breeding": "Chováme ji od roku 2006.",
  "localities_title": "Terárium"
}