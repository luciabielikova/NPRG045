{
  "name": "Jespák bojovný",
  "description": "Jespáci bojovní jsou středně velcí bahňáci s pozoruhodnou pohlavní dvojtvárností. Samci se od samic liší nejen větší velikostí, ale v době toku především bohatým péřovým límcem kolem krku. Může být bílý, rezavý nebo téměř černý. Společně s prodlouženými pery na hlavě, oranžovými lysými tvářemi a černou skvrnou na hrudi slouží během okázalého toku jako nepřehlédnutelný signál, lákající samice a zastrašující soky.",
  "spread_note": "Hnízdí v severní Eurasii, zimuje v západní a jižní Evropě, v Africe, jižní Asii a v Austrálii.",
  "food": "Bezobratlí",
  "food_note": "Bezobratlí, na zimovišti i části rostlin",
  "image_alt": "Jespák bojovný, foto: Mike Baird",
  "proportions": "Délka těla 20–32 cm, rozpětí křídel 46–58 cm, hmotnost 70–250 g",
  "reproduction": "Počet vajec 4, inkubace 23–24 dny",
  "attractions": "V době toku se samci shromažďují na tradičním tokaništi, na které se dominantní samci často vracejí mnoho let. Satelitní samci nemají vlastní teritorium, ale využívají okrajové části tokaniště teritoriálních samců. Jespáci hnízdí na zemi, v mělké hnízdní jamce ukryté v porostu.",
  "projects_note": "",
  "breeding": "V novodobé historii zoo je chováme od roku 2010, i když není vyloučeno, že bývali chováni i dříve.",
  "localities_title": "Ptačí mokřady"
}