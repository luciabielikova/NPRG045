{
  "name": "Bongo horský",
  "description": "Kaštanová srst kontrastuje s bílými proužky a skvrnkami. Kresba slouží jako maskování v hustém podrostu. Samci i samice mají dlouhé, spirálovité rohy. Mláďata se rodí zbarvená jako rodiče.",
  "spread_note": "Rovníková Afrika",
  "food": "Části rostlin",
  "food_note": "Listy stromů a keřů, trávy a jiné rostliny, výhonky, plody, půda bohatá na sůl",
  "proportions": "Délka těla 170-200 cm, délka ocasu 25-60 cm, výška v kohoutku 110-130 cm, hmotnost 210-405 kg",
  "reproduction": "Samice je březí 270 dní a rodí 1 mládě.",
  "attractions": "Dominantní samec obhajuje teritorium se skupinou samic, které jsou vzájemně příbuzné. Panuje mezi nimi hierarchie, založená na věku a zkušenostech. Skupinu obvykle vede nejstarší samice.",
  "projects_note": "Bongo horský je východní poddruh, který se vyskytuje pouze v Keni. Nepočetné populace přežívají jen na čtyřech oddělených lokalitách ve vysokohorských lesích, například na úbočích Mount Keni. Celkový počet bong horských ve volné přírodě se odhaduje na pouhých 100 kusů, což znamená, že se jedná o jednoho z nejohroženějších velkých savců a v Červeném seznamu IUCN je tento poddruh zařazen jako kriticky ohrožený.",
  "breeding": "První pár, samec Wajir a samice Kindu, přišel do Zoo Praha v roce 1988. Bongové měli tou dobou pověst nebezpečných a nevyzpytatelných antilop. Chovatelský přístup v naší zoo, který rozvíjí jejich přirozenou zvídavost, v nich však brzy objevil velmi inteligentní tvory, kteří jsou schopni adoptovat do své nejbližší rodiny i chovatele. Od počátků chovu se v Praze narodila 44. Současná chovná skupina se skládá ze samic Maureen a Miagi z pražského chovu a jejich dvou mláďat (v obou případech samečků), dvou mladých samic ze Zoo Berlín a chovného samce Chadima ze Zoo Dvůr Králové.",
  "localities_title": "Horní část zoo"
}