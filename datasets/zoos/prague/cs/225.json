{
  "name": "Noháč východoafrický",
  "description": "Na první pohled zaujme velkýma očima, masivní hlavou, dlouhým ocasem a především nepoměrem mezi předními a zadními končetinami. Zatímco přední pětiprsté nohy jsou krátké a slabé, zadní čtyřprsté jsou nápadně dlouhé a silné.",
  "spread_note": "Střední a jižní Keňa, většina Tanzanie",
  "food": "Bezobratlí",
  "food_note": "Rostliny, hmyz",
  "image_alt": "Foto: archiv Zoo Praha",
  "proportions": "Délka těla 35–43 cm, délka ocasu 37–47 cm, hmotnost 3–4 kg",
  "reproduction": "Březost 78–82 dny, počet mláďat 1",
  "attractions": "Den tráví noháči v podzemních chodbách, které si sami vyhrabou a které mohou měřit i více než 40 m. Ústí chodeb jejich majitel většinou na den uzavře zeminou. V noci se noháči vydávají hledat potravu – části rostlin a občas i hmyz. Jakmile najdou něco k snědku, uchopí potravu do předních tlapek, posadí se na zadní a rychle ji okusují. V nebezpečí rychle prchají − naráz skočí až 4 m daleko. Žijí sice raději samotářsky nebo jen v párech, ale při nočních toulkách se přátelsky snesou i ve větším počtu. Rodičovské povinnosti plní jen samice. Rodí většinou jen jedno dobře vyvinuté mládě, které tráví první dny v noře.",
  "projects_note": "",
  "breeding": "Noháče chováme od roku 2003.",
  "localities_title": "Afrika zblízka"
}