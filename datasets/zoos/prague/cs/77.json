{
  "name": "Trnoještěr kozí",
  "description": "Své české jméno dostal podle trnů nad očima, na zátylku a na hřbetě. Jeho zbarvení je v klidu olivově zelené, ale mění se podle situace, od žlutavé (ve spánku) po tmavě zelenohnědou (při rozčilení).",
  "spread_note": "Jižní Vietnam a Kambodža",
  "food": "Bezobratlí",
  "food_note": "Především nejrůznější hmyz",
  "proportions": "Délka 30 cm, z toho ocas 17 cm, hmotnost 65–70 g",
  "reproduction": "Samice snáší 10–18 vajec, mláďata se z nich líhnou přibližně po 5 měsících.",
  "attractions": "Je aktivní ve dne, moc činorodý však není – většinu času tráví nehybným číháním na kořist. Loví hlavně na stromech, kde je díky krycímu zbarvení zcela nenápadný. Samec si své území značí nadouváním žlutého hrdelního laloku, pokyvováním hlavou a děláním kliků.",
  "projects_note": "",
  "breeding": "V pražské zoo je to nový druh, který chováme od roku 2012.",
  "localities_title": "Pavilon šelem a plazů"
}