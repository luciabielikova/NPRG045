{
  "name": "Komba jižní",
  "description": "Má velké hnědé oči, poměrně dlouhé a široké boltce a hustou světle šedohnědou srst. Dokáže otočit hlavu o 180 stupňů. Samec a samice vypadají stejně, jen samec bývá trochu těžší než samice.",
  "spread_note": "Afrika od JAR po Tanzánii",
  "food": "Rostliny i živočichové",
  "food_note": "Členovci a míza stromů",
  "image_alt": "Foto: Tomáš Adamec, Zoo Praha",
  "proportions": "Délka těla 14−17 cm, délka ocasu 11−28 cm, hmotnost 142−255 g",
  "reproduction": "Samice je březí 121−124 dny a rodí 1−2 mláďata.",
  "attractions": "Komby jižní žijí v malých rodinných skupinách, tvořených několika samicemi a jejich mláďaty. Samci jsou samotáři a obhajují teritorium, v němž se nachází domovské území několika samičích skupin. Ve dne komby spí – často v dutinách kmenů akácií nebo jiných stromů. V noci se vydávají hledat potravu, obvykle samostatně. Samice rodí a odchovává mláďata v hnízdě vysoko na stromě – buď staví vlastní, nebo použije opuštěné ptačí hnízdo, případně stromovou dutinu.",
  "projects_note": "",
  "breeding": "Komby jižní přišly do pražské zoo začátkem roku 2014.",
  "localities_title": "Afrika zblízka"
}