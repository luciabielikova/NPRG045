{
  "name": "Bukáček malý",
  "description": "Malý druh volavky se štíhlým tělem a dlouhým dýkovitým zobíkem. Samec je béžový s černým hřbetem a temenem hlavy. Také křídla má černá, s velkou bělavou skvrnou. Samice jsou hnědě proužkované a dokonale splývají s rákosím.",
  "spread_note": "Od západní Evropy po západní Čínu, jižní Asie, subsaharská Afrika, Madagaskar, východní Austrálie, Nová Guinea",
  "food": "Živá kořist",
  "food_note": "Malí obratlovci, větší bezobratlí",
  "proportions": "Délka těla 22,5–30,5 cm, délka ocasu 4,5–5,4 cm, rozpětí křídel 40–58 cm, hmotnost 59–170 g",
  "reproduction": "Počet vajec 2–9, inkubace 16–21 den",
  "attractions": "Při vyrušení zaujímají nehybný postoj s nataženým krkem a zobákem vztyčeným vzhůru, díky kterému ze všeho nejvíce připomínají suchý pahýl. Svou nenápadnost si však vynahrazují hlasem – v době toku se noční krajinou v okolí vod daleko rozléhá rytmické, hluboké volání samců. Dříve se v Česku jednalo o nejhojnější volavku, dnes je však u nás bukáček malý kriticky ohroženým druhem a na celém českém území byste mezi jarem a podzimem nalezli jen několik desítek párů. Celosvětově jsou však běžní. Na zimu odlétají evropští bukáčci do rovníkové Afriky.",
  "projects_note": "",
  "breeding": "První pár bukáčků přišel v roce 2007. Samec uhynul o 5 let později, samice žije v zoo dodnes. První mládě odchovali v roce 2009 a od té doby jsme zaznamenali další úspěšná hnízdění – naposledy to byla dvě mláďata v květnu 2013.",
  "localities_title": "Ptačí mokřady"
}