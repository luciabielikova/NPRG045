{
  "name": "Želva texaská",
  "description": "Svrchní část krunýře (karapax) je hnědavá se světlejší kresbou a nápadnými rýhami. Plastron je žlutý. Hlava je klínovitá, se špičatým čenichem, a stejně jako nohy a ocas je žlutavá. Samec má oproti samici protáhlejší karapax a lehce vydutý plastron.",
  "spread_note": "Jižní Texas a severovýchodní Mexiko",
  "food": "Části rostlin",
  "food_note": "Tráva, byliny a sukulentní rostliny včetně plodů kaktusů, příležitostně bezobratlí, kosti a zdechliny",
  "proportions": "Délka karapaxu 20−24 cm",
  "reproduction": "Samice klade 1−5 vajec, inkubace trvá asi 88−118 dní.",
  "attractions": "Patří mezi čtyři druhy takzvaných želv myších, které si hloubí dlouhé nory. Je z nich v tomto ohledu nejméně zdatná, vyhrabává si jen mělké brázdy nebo k odpočinku využívá nory jiných zvířat. Je aktivní ve dne. Nejchladnější a nejteplejší období v roce tráví ve stavu strnulosti ve vhodném úkrytu. Samci se v době námluv přetlačují pomocí výrůstku na předním okraji plastronu (spodní část krunýře).",
  "projects_note": "Patří k chráněným druhům státu Texas.",
  "breeding": "Chováme je od roku 2007, první mláďata se vylíhla v roce 2010.",
  "localities_title": "Pavilon velkých želv"
}