{
  "name": "Antilopa losí",
  "description": "Antilopa losí je druhou největší antilopou na světě. Předčí ji jen velmi podobná antilopa Derbyho. K jejím typickým znakům patří pískové zbarvení se světlejšími příčnými pruhy, tmavá čupřina a spirálovité rohy, dlouhé až 70 cm.",
  "spread_note": "Subsaharská Afrika",
  "food": "Části rostlin",
  "food_note": "Tráva, listy, plody",
  "proportions": "Délka těla 2–3,5 m, délka ocasu 50–90 cm, výška v kohoutku 1,2–1,8 m, hmotnost 300–950 kg",
  "reproduction": "Březost 250–277 dní, počet mláďat 1",
  "attractions": "Sdružuje se do početných stád, často smíšených se zebrami a jinými druhy antilop. Neobývá vyhraněná teritoria a ve stádě nepanuje žádný přísný společenský pořádek. Proto mezi antilopami losími dochází jen málokdy k potyčkám. Pouze v době říje samci zahánějí soupeře ritualizovanou hrozbou, při které náznakově „útočí“ na blízké křoví, trs trávy nebo povalený kmen. Antilopu losí lze snadno ochočit a probíhají pokusy o její domestikaci a rozšíření jejího chovu na farmách. Do některých míst Afriky se totiž pro svou odolnost hodí mnohem lépe než domácí dobytek.",
  "projects_note": "",
  "breeding": "První dvě antilopy losí přišly do pražské zoo v roce 1955. Byly to samice, které zde žily tři roky. Novodobý chov se datuje od r. 2002.",
  "localities_title": "Africký dům"
}