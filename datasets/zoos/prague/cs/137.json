{
  "name": "Husovec stračí",
  "description": "Je to velmi nápadný, výrazně zbarvený pták. Hlava, krk, ocas a křídla jsou černé, zbytek těla je bílý, nohy s krátkými plovacími blánami jsou oranžové. Typický je hrbol u kořene zobáku, který mají dospělí ptáci.",
  "spread_note": "Austrálie a Nová Guinea",
  "food": "Semena",
  "food_note": "Tráva, semena",
  "proportions": "Délka 70–90 cm, rozpětí křídel 125–180 cm, hmotnost: 2–2,8 kg",
  "reproduction": "Počet vajec 5–11, inkubace 23–25 dní",
  "attractions": "Husám je příbuzný jen vzdáleně – ve skutečnosti ho vědci v rámci vrubozobých řadí do samostatné čeledi. Je to pospolitý druh, který hnízdí v koloniích a i mimo dobu hnízdění se sdružuje do hejn – ta mohou čítat i více než tisíc jedinců. Hnízdění husovce je mezi vrubozobými pozoruhodné hned v několika ohledech. Samec často sdílí sezení na vejcích a péči o mláďata se dvěma partnerkami namísto obvyklé jedné, a rodiče přinášejí mláďatům ve špičce zobáku potravu, což je chování, s nímž se u jiných vrubozobých nesetkáme. Tři rodiče namísto obvyklých dvou mláďata lépe zaopatří a ubrání proti nepřátelům, takže housata mají větší šanci na přežití. V přírodě se dožívají i více než 30 let.",
  "projects_note": "",
  "breeding": "Husovce chováme od roku 1997, první mláďata jsme odchovali v roce 2008.",
  "localities_title": "Dolní část zoo"
}