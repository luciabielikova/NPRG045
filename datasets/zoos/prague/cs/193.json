{
  "name": "Kuskus pozemní",
  "description": "Má zavalité tělo, hustou šedohnědou srst a bílé břicho. Boltce jsou poměrně velké a lysé. Má velké oči, pětiprsté končetiny (na zadních palcích chybí dráp) a ovíjivý ocas.",
  "spread_note": "Nová Guinea a ostrov Aru",
  "food": "Plody",
  "food_note": "Především plody i jiné části rostlin, bezobratlí",
  "image_alt": "Foto: Tomáš Adamec, Zoo Praha",
  "proportions": "Délka těla 31–52 cm, délka ocasu 24–39 cm, hmotnost 1,5–4,8 kg",
  "reproduction": "Březost 19 dní, počet mláďat 1",
  "attractions": "Jak napovídá druhové jméno, je kuskus pozemní mezi ostatními kuskusy tak trochu odrodilcem. Umí sice také dobře šplhat, ovšem potravu (hlavně plody, občas i malé živočichy) hledá přinejmenším stejně často na zemi jako ve větvích. Také hnízdo, v němž tráví den, je umístěné na zemi. Do výšky se uchyluje hlavně v případě hrozícího nebezpečí. Samice má vak namířený dopředu, mládě v něm zůstává zhruba 108 dní.",
  "projects_note": "",
  "breeding": "První kuskus přišel v roce 2001. Byla to samice, ke které se v roce 2004 připojil samec. Tento pár odchoval 11 mláďat.",
  "localities_title": "Pavilon Indonéská džungle"
}