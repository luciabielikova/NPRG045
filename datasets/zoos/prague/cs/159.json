{
  "name": "Kaloň egyptský",
  "description": "Je to středně velký kaloň s hnědým až šedým hřbetem, světlejším břichem a žlutavým límcem. Létací blány jsou šedočerné.",
  "spread_note": "Afrika, Blízký východ, Asie po Pákistán",
  "food": "Plody",
  "food_note": "Zralé plody (moruše, fíky apod.)",
  "image_alt": "Kaloň egyptský, foto: archiv Zoo Praha",
  "proportions": "Délka těla 15−17 cm, délka ocasu 6−19 mm, rozpětí 60 cm, hmotnost 80−170 g",
  "reproduction": "Samice je březí 4 měsíce a rodí 1 mládě.",
  "attractions": "Jsou to pospolití savci, kteří žijí v koloniích od 20 do několika tisíc jedinců. Ve dne odpočívají v jeskyních a podobných vlhkých a tmavých místech, v noci vylétají hledat potravu. Orientují se nejen zrakem, ale částečně také pomocí ultrazvuků (echolokací), i když ne tak dokonale jako netopýři. Zvuky vydávají jazykem a ozvěnu zachytí boltci. V době rozmnožování se partneři lákají pomocí pachových signálů. Samice nosí nejprve mládě na břiše, později ho odkládá do jakési „školky“, kde jsou mláďata dalších samic z kolonie.",
  "projects_note": "",
  "breeding": "Kaloně egyptské chováme od roku 2004, i když v polovině 50. let prošli zoologickou zahradou „tranzitní“ kaloni, o jejichž dalším osudu se záznamy nedochovaly.",
  "localities_title": "Pavilon Indonéská džungle"
}