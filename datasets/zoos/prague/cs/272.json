{
  "name": "Sitatunga západoafrická",
  "description": "Pro sitatungu je podobně jako pro všechny lesoně typická pohlavní dvojtvárnost. Samice jsou menší, rezavé a bez rohů. Samci jsou hnědošedí, mají spirálovité rohy a dlouhou hřívu na krku. Mláďata se rodí zbarvená jako samice a samečkové se začínají vybarvovat až po půl roce.",
  "spread_note": "Západní Afrika",
  "food": "Části rostlin",
  "food_note": "Byliny, listy",
  "image_alt": "Sitatunga západoafrická, foto: Tereza Mrhálková, Zoo Praha",
  "proportions": "Délka těla 1,1–1,7 m, délka ocasu 15-30 cm, výška v kohoutku 70–125 cm, hmotnost 40–130 kg",
  "reproduction": "Březost 225–250 dní, počet mláďat 1",
  "attractions": "Starší název antilopa bahenní výborně vystihoval způsob života této africké antilopy ze skupiny lesoňů. Vyhledává totiž břehy řek i jezer, podmáčenou savanu nebo rozlehlé mokřady. Aby se nebořila do měkkého podkladu, má nezvykle dlouhé spárky i paspárky. Při došlápnutí se roztáhnou a rozloží tíhu těla podobně jako sněžnice. Sdružuje se do stád tvořených hlavně samicemi s mláďaty, samci žijí po většinu roku samotářsky. V případě nebezpečí prchá do vody.",
  "projects_note": "",
  "breeding": "Sitatungy chováme již od 60. let 20. století.",
  "localities_title": "Horní část zoo"
}