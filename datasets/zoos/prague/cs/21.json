{
  "name": "Agama východoafrická",
  "description": "Je to poměrně robustní ještěr s velkou hlavou a zřetelným krkem. Zbarvení je proměnlivé a závisí na pohlaví, stáří, společenském postavení, celkové kondici a náladě zvířete. Samice, nedospělí jedinci a podřízení samci jsou šedomodří, s hnědavou hlavou. Dominantní samci mají tělo a nohy modré až modrošedé, hlavu a krk oranžové až červené a ocas příčně víle pruhovaný. V noci je zbarvení všech zvířat nenápadně šedomodré.",
  "spread_note": "Východní Afrika - Tanzanie",
  "food": "Bezobratlí",
  "food_note": "Hmyz a další bezobratlí, případně malí obratlovci, občas listy a květy",
  "proportions": "Délka těla 30-40 cm, z toho 50-70 % tvoří ocas, samice jsou menší než samci",
  "reproduction": "Samice klade do jamky v půdě 5-7 vajíček, inkubace trvá 59-69 dní.",
  "attractions": "Agama východoafrická je velmi čilý ještěr, aktivní ve dne. Dominantní samci často vysedávají na vyvýšeném místě, odkud mají dobrý přehled po teritoriu i samicích, které se v něm zdržují. Případné soupeře zahánějí prudkým pokyvováním hlavou. Pokud to nepomůže, neváhají prudce zaútočit. V době námluv se samec přibližuje k samici zezadu, pokyvuje a přešlapuje a snaží se ji uchopit za krk. Samice, která je ochotna se pářit, zvedne vysoko hlavu i ocas. Vlastní spojení trvá poměrně krátce - 1-2 minuty.",
  "projects_note": "",
  "breeding": "Tento poddruh chováme od roku 2013, kdy vystřídal nominátní poddruh agamy osadní (A. a. agama).",
  "localities_title": "Afrika zblízka"
}