{
  "name": "Pekari páskovaný",
  "description": "Má štíhlé, ze stran smáčknuté tělo a vysoké nohy. Zbarvení je šedohnědé, kolem krku má bílý „obojek“.",
  "spread_note": "Od jihu USA po mírné pásmo Jižní Ameriky s výjimkou severovýchodní části",
  "food": "Rostliny i živočichové",
  "food_note": "Rostliny (plody, hlízy), méně též drobní živočichové a zdechliny",
  "image_alt": "Foto: Tomáš Adamec, Zoo Praha",
  "proportions": "Délka těla 80–100 cm, délka ocasu 3–5 cm, výška v kohoutku 30–50 cm, hmotnost 15–30 kg",
  "reproduction": "Březost 142–148 dní, počet mláďat 1–4",
  "attractions": "Pekariové nahrazují v Jižní a Střední Americe čeleď prasatovitých. Jejich mláďata nejsou proužkovaná, nýbrž skořicově hnědá, jinak ovšem své příbuzné nezapřou. Většinu času věnují pátrání po potravě a plochým rypákem přerývají měkkou lesní půdu. Pekariové žijí v uzavřených společenských jednotkách, jejichž členové se poznávají především podle pachu. Pekari páskovaný má na zadní části hřbetu pachovou žlázu, o kterou se zvířata vzájemně třou.",
  "projects_note": "",
  "breeding": "Pekariové patří ke zvířatům, která obohatila kolekci v pražské zoo během válečných let. Jeden samec zde žil od roku 1942 do roku 1955 a od té doby chováme tento druh prakticky nepřetržitě dodnes. První mládě, sameček, bylo úspěšně odchováno v roce 1960 a do dnešní doby se jich narodilo více než dvě stě.",
  "localities_title": "Horní část zoo"
}