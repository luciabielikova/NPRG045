{
  "name": "Kormorán černobílý",
  "description": "Má kontrastní zbarvení – svrchu je černý, zespodu bílý, a to i na krku a hlavě. Zobák má žlutý. V rámci areálu vytváří tři poddruhy, které se liší rozsahem černého a bílého zbarvení.",
  "spread_note": "Indonésie, Austrálie kromě vnitrozemí",
  "food": "Ryby",
  "food_note": "Ryby a vodní bezobratlí (korýši, hmyz)",
  "image_alt": "Kormorán černobílý, foto: archiv Zoo Praha",
  "proportions": "Délka 55–65 cm, rozpětí křídel 84–91 cm, hmotnost 490–900 g",
  "reproduction": "Samice snáší 3–5 vajec, na kterých sedí 4 týdny.",
  "attractions": "Podobně jako jiní kormoráni obratně plave a kořist chytá pronásledováním ve vodě. Jeho hnacím motorem jsou nohy vybavené plovacími blánami, které zastávají roli jakýchsi vesel. Hnízdí v koloniích na stromech nad vodní hladinou. Také mimo dobu hnízdění se sdružuje do menších skupin, při lovu však ptáci nespolupracují.",
  "projects_note": "",
  "breeding": "Tyto kormorány chováme od roku 2013.",
  "localities_title": "Dolní část zoo"
}