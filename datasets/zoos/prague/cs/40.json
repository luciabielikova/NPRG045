{
  "name": "Varan antracitový",
  "description": "Je to menší štíhlý varan s jednobarevně černošedým zbarvením. Mláďata mají na šedém podkladě pravidelné řady jasně žlutých skvrn. Má neobvykle dlouhé zuby vhodné k držení kořisti.",
  "spread_note": "Indonésie – souostroví Aru jihozápadně od Nové Guineje",
  "food": "Živá kořist",
  "food_note": "Bezobratlí a drobní obratlovci, vejce",
  "proportions": "Délka těla 35 cm, délka ocasu až 95 cm",
  "reproduction": "Samice klade 2–6 velkých kožovitých vajec, inkubační doba trvá 172–240 dní.",
  "attractions": "Na Nové Guineji a okolních ostrovech se varani rozrůznili do několika odlišně zbarvených druhů, které vědci v současné době teprve popisují. Varan antracitový je blízce příbuzný varanu smaragdovému (někdy je dokonce považovaný za jeho poddruh). Jako on dokáže vytrvale běhat i plavat a obratně leze po stromech. Štíhlý chápavý ocas a dlouhé končetiny jsou skvělým přizpůsobením k životu v korunách stromů.",
  "projects_note": "",
  "breeding": "Pár varanů antracitových přišel do zoo v roce 2007 z plzeňské zoo.",
  "localities_title": "Terárium"
}