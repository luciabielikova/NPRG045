{
  "name": "Lev indický",
  "description": "Lev indický je jedinou kočkovitou šelmou s výraznou pohlavní dvojtvárností. Samce jsou větší než samice a mají typickou hřívu. Mláďata mají skvrny a barva dospělých je plavá hnědá.",
  "spread_note": "Rezervace Gírský les v západní Indii",
  "food": "Živá kořist",
  "food_note": "Obratlovci do velikosti buvola",
  "proportions": "Délka těla 1,4-2,5 m; délka ocasu 90-105 cm; výška v kohoutku 1-1,2 m; hmotnost 120-250 kg",
  "reproduction": "Samice je březí 100-119 dní, rodí 1-6 mláďat.",
  "attractions": "Lvi jsou jedinými kočkovitými šelmami, které žijí ve skupinách. U lvů afrických vedou rodinnou skupinu jeden nebo dva nejsilnější samci, kteří se však lovu neúčastní. Ten je záležitostí lvic, z nichž některé číhají v záloze a jiné jim kořist nadhánějí. Z úlovku se nejprve nasytí vedoucí samci. Samotářsky žijí většinou jen staří samci nebo naopak mladí lvi, kteří nedokážou skupinu samic účinně obránit před jinými samci. Naproti tomu u lvů indických žijí samci mimo smečku, tedy samotářsky, a sami aktivně loví.",
  "projects_note": "Lvi kdysi obývali nejen Afriku, ale také Asii a jižní Evropu. Z asijské populace zbyl nepatrný počet lvů v rezervaci Gírský les v Indii. Právě na kriticky ohrožené lvy indické se v posledních letech soustředily snahy zoologických zahrad o jejich záchranu. V rámci Evropského záchovného programu (EEP) se do tohoto úsilí zapojila i pražská zoo.",
  "breeding": "Lvi, i když ti afričtí, však byli v pražské zoo chováni už dávno předtím – vlastně ještě dříve, než byla otevřena pro veřejnost. Prvním z nich se stala malá lvice Šárka, dar ředitele cirkusu Rebernigg, která žila od března 1930 ve vile zakladatele zoo prof. Jiřího Jandy.",
  "localities_title": "Pavilon šelem a plazů"
}
