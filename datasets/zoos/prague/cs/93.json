{
  "name": "Čečetka tmavá",
  "description": "Čečetka je drobný pěvec, zbarvený převážně hnědavě, s tmavším hřebetem a světlou spodinou těla. Kuželovitý zobák i nohy jsou šedočerné. Na křídlech mají dvě bílé pásky. V době hnízdění má samec zobák světlejší, s tmavou špičkou, a temeno, tváře, čelo, hruď a kostřec se mu zbarví karmínově červeně. Samice má v této době červené jen čelo a temeno a je celkově světlejší, s výraznějšími tmavými čárkami na hřbetě.",
  "spread_note": "Severní části Eurasie a Severní Ameriky",
  "food": "Plody",
  "food_note": "Hlavně drobná semena, případně bobule, pupeny a výhonky, v létě i drobný hmyz",
  "proportions": "Délka těla 11,5–13 cm, délka ocasu 4,8–5,8 cm, délka křídla 6,6–8 cm, hmotnost 11–18 g",
  "reproduction": "Počet vajec 4–6, inkubace 10–12 dní",
  "attractions": "Čečetka tmavá bývala považována za světlou formu čečetky zimní, ale v současnosti se jedná o samostatný druh, který hnízdí i na našem území. I když jsou čečetky čilé a neposedné, žijí spíše skrytě a prozradí se především hlasem - drnčivými tóny i typickým če-če-če. Čečetky jsou pospolité, potravu si hledají na okraji korun stromů a na nocoviště se slétají ve velkém počtu. V době hnízdění jsou však monogamní. Hnízdo staví samice, která také sedí na vejcích, zatímco jí samec přináší potravu.",
  "projects_note": "",
  "breeding": "Je více než pravděpodobné, že čečetky choval již zakladatel zoo prof. Janda. Ovšem skutečně doložený příchod máme až z roku 2005, kdy čečetky osídlily jednu z voliér expozice Příroda kolem nás.",
  "localities_title": "Příroda kolem nás"
}