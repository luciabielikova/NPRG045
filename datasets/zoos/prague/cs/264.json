{
  "name": "Psoun prériový",
  "description": "Je zavalitý, má zakulacenou hlavu a malé okrouhlé boltce. Špička ocasu je černá. Hnědá srst má v létě konce chlupů bílé, v zimě černé.",
  "spread_note": "Od jihozápadní Kanady po severní Mexiko",
  "food": "Bezobratlí",
  "food_note": "Tráva, byliny, příležitostně hmyz",
  "image_alt": "Psoun prériový, foto: Barbara Herza",
  "proportions": "Délka těla 28–33 cm, délka ocasu 7,5–10,5 cm, výška v kohoutku 8 cm, hmotnost 0,9–1,5 kg",
  "reproduction": "Březost 30–36 dní, počet mláďat 1–8",
  "attractions": "Jak napovídá jejich jméno, jsou psouni obyvateli travnatých severoamerických prérií, kde si budují rozsáhlá podzemní města, v nichž často žije i mnoho jiných druhů zvířat, od hadů po tchoře černonohé. Psouni jsou nesmírně společenští, a třebaže každá rodina vyhrabává svou vlastní soustavu nor, mají je vzájemně propojené. Když se skupina rozroste tak, že se již do svého obydlí nevejde, zůstanou mláďata v původních norách a zkušení starší psouni začnou osídlovat nejbližší okolí. Psouni jsou denní zvířata. V kolonii jich vždy několik hlídá, zatímco se ostatní věnují jiným činnostem, a varuje před nebezpečím hlasitým štěkavým hlasem.",
  "projects_note": "",
  "breeding": "Psouny chováme od roku 2000, jen s krátkou přestávkou od konce roku 2010 do poloviny roku 2011, kdy se stěhovali z výběhů v horní části zoo do současné expozice v dolní části areálu.",
  "localities_title": "Dolní část zoo"
}