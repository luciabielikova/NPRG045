{
  "name": "Talapoin severní",
  "description": "Talapoini jsou nejmenší afričtí primáti. Mají štíhlé tělo, dlouhé končetiny i ocas (který není ovíjivý) a malou kulatou hlavu. Srst je svrchu olivově zelená až šedozelená, na bocích a končetinách se žlutým nádechem. Obličej je růžový, spodina těla bělavá.",
  "spread_note": "západní tropická Afrika severně od řeky Zair",
  "food": "rostliny i živočichové",
  "food_note": "různé části rostlin (plody, listy, květy, výhonky), menší živočichové",
  "image_alt": "Talapoin severní, foto: archiv Zoo Praha",
  "proportions": "Délka těla 32–45 cm, hmotnost 0,8–1,3 kg",
  "reproduction": "březost 160 dnů, počet mláďat 1",
  "attractions": "S oblibou obývají vodou zaplavené oblasti a jako jedny z mála opic dobře plavou a dokonce se za potravou i potápějí. Žijí v početných rozvolněných skupinách (zahrnujících i více než sto jedinců), které se během dne rozpadají na jednotlivé podskupiny a pouze na noc se scházejí v korunách stromů v blízkosti vod.",
  "projects_note": "",
  "breeding": "Talapoini obývali od roku 1960 starý Pavilon opic, který opustili krátce před jeho demolicí v roce 1999. Nová etapa chovu začala v roce 2006, kdy přišly tři páry, všechny původem z volné přírody. První úspěšný odchov se podařil v roce 2008.",
  "localities_title": "Afrika zblízka"
}