{
  "name": "Surikata",
  "description": "Malá šelma se štíhlým tělem, malými boltci a špičatým čenichem. Je celkově pískově hnědá s tmavší kresbou v podobě příčných pruhů na hřbetě, spodní stranu těla má okrovou, kolem očí tmavé pole.",
  "spread_note": "jižní Afrika",
  "food": "živá kořist",
  "food_note": "malí živočichové",
  "image_alt": "Mláďata surikat, foto: Tomáš Adamec, Zoo Praha",
  "proportions": "délka těla 25–35 cm, délka ocasu 17,5–25 cm, výška v kohoutku 15 cm, hmotnost 0,6–1 kg",
  "reproduction": "březost 77 dní, počet mláďat 2–5",
  "attractions": "Pokud byste v africké savaně hledali zosobnění zvědavosti, určitě byste vybrali surikatu. Je to malá šelma z čeledě promykovitých, která obývá travnatou savanu a suché křovinaté polopouště. Vlastně by se o ní vůbec nemělo mluvit v jednotném čísle, protože jednu surikatu nikdy neuvidíte. Vždy žijí v koloniích, jejichž příslušníci v noci společně odpočívají v podzemních norách, za chladného rána se k sobě tisknou, aby se zahřáli, a rovněž během dne jsou v neustálém kontaktu.",
  "projects_note": "",
  "breeding": "Surikaty chováme od roku 2001.",
  "localities_title": "Africký dům"
}