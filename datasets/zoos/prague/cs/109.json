{
  "name": "Dvojzoborožec hnědavý",
  "description": "Dvojzoborožci jsou nápadní, mohutní ptáci s velkým zobákem opatřeným jakousi přilbou. Ač může působit masivně, ve skutečnosti se jedná o velmi lehký útvar vyplněný především vzduchem. Na jeho povrchu je tenká vrstva rohoviny a uvnitř je zpevněný jen spletí tenkých kostěných trámečků. Dvojzoborožec hnědavý má rezavý krk a spodinu těla, šedá křídla, bílý ocas a černou masku. Zobák je červený. Mláďata jsou zpočátku černobílá.",
  "spread_note": "Filipíny",
  "food": "Plody",
  "food_note": "Plody, členovci, menší obratlovci",
  "proportions": "Délka 60-65 cm včetně ocasu, hmotnost samice 1,1-1,6 kg, samce 1,3-1,8 kg",
  "reproduction": "Počet vajec 2–4, inkubace 35–40 dní",
  "attractions": "Jako všichni dvojzoborožci žije v trvalých párech. V době hnízdění se samice uchýlí do stromové dutiny, ve které ji samec zazdí a ponechá jen malý otvor, kterým jí přináší potravu. Když se vylíhnou mláďata, samice po určité době dutinu opustí a poté je společně se samcem dokrmuje, dokud nevylétnou. S péči jim často pomáhají i starší mláďata. Jeho hlavní potravou jsou fíky, ale živí se i hmyzem, který dokáže chytat i za letu.",
  "projects_note": "",
  "breeding": "Dvojzoborožce hnědavé chováme od roku 2011.",
  "localities_title": "Dolní část zoo"
}