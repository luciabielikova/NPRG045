{
  "name": "Pískomil veverkoocasý",
  "description": "Malý hlodavec, který má žlutavé až rezavé zbarvení s černými chlupy na hřbetě, spodní strana těla je čistě bílá, přechod na bocích je ostrý a kontrastní. Jméno dostal podle neobvykle huňatého ocasu, který je hnědý, s bílou špičkou.",
  "spread_note": "Vyprahlé oblasti severní Afriky a Blízkého východu",
  "food": "Bezobratlí",
  "food_note": "Hmyz a další bezobratlí, části rostlin - hlavně semena",
  "image_alt": "Foto: archiv Zoo Praha",
  "proportions": "Délka 9,8−12,8 cm, hmotnost 45−90 g",
  "reproduction": "Samice je březí 21−24 dny, rodí 2−3 mláďata (v chovech až 5).",
  "attractions": "Vyhrabává si soustavu nor pod skalními převisy a velkými balvany. Potravu hledá v noci, je velice čilý a aktivní, dovede výborně šplhat. Žije v rodinných skupinách, jejichž členové spolu často hravě zápasí, vzájemně se čistí a spí namačkáni k sobě. Pár je sezonně monogamní, vlastnímu páření předcházejí námluvy, při kterých samec bubnuje zadníma nohama a zanechává pachové značky (pachové žlázy má na břiše), aby přilákal partnerku. Následují honičky a ritualizované přetlačování. V přírodě se tito pískomilové rozmnožují v únoru a březnu. V chovech je základní podmínkou úspěšného páření správná skladba jídelníčku – dostatek bílkovin a velmi málo tuků.",
  "projects_note": "",
  "breeding": "Chováme je od roku 2000.",
  "localities_title": "Afrika zblízka"
}