{
  "name": "Hadilov písař",
  "description": "Hadilov je prakticky nezaměnitelný. Má dlouhé nohy, štíhlé tělo, převážně šedobílé zbarvení a na hlavě prodloužená pera, která při načepýření vypadají jako brky za uchem středověkého písaře. Mladé ptáky lze od dospělých snadno poznat podle žlutě zbarvené kůže hlavy, zatímco dospělí jedinci ji mají červenou.",
  "spread_note": "Subsaharská Afrika",
  "food": "Živá kořist",
  "food_note": "Bezobratlí a malí obratlovci včetně jedovatých hadů",
  "proportions": "Délka těla 71–80 cm, ocas 54–70 cm, rozpětí křídel 212 cm, hmotnost 2,3–4,3 kg",
  "reproduction": "Počet vajec 2, inkubace 42–46 dní",
  "attractions": "Pokud byste čekali, až začne hadilov majestátně kroužit ve vzduchu, aby si vyhlédl kořist, byli byste zklamáni. Ačkoliv létat umí, při lovu si tento obyvatel afrických savan rozvážně vykračuje (denně tak urazí 10–20 km). V letu ho uvidíte spíše během námluv, nebo při krátkém přemisťování do větví akácií, kde tráví noc a hnízdí. Samec se samicí žijí v trvalém svazku a společně si hájí své teritorium. Oba se také podílejí na odchovu obvykle dvou mláďat. Mohutné hnízdo, široké přes dva metry, je umístěno ve větvích pět až sedm metrů nad zemí.",
  "projects_note": "",
  "breeding": "",
  "localities_title": "Horní část zoo"
}