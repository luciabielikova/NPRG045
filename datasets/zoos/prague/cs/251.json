{
  "name": "Pisila čáponohá",
  "description": "Má tenký rovný zobák a velmi dlouhé červenorůžové nohy, jinak je černobíle zbarvená. Bílá je hlava, krk, spodina, kostřec a ocas, černá jsou křídla, hřbet a proměnlivá kresba na hlavě (obvykle větší u samců). Mladí ptáci mají šupinovitou kresbu tmavých per.",
  "spread_note": "Má rozsáhlý areál – v Severní Americe od jihu USA po Patagonii, dále severní a subsaharská Afrika, ostrůvkovitě v Evropě, jižní a jihovýchodní Asie, Austrálie, Nový Zéland",
  "food": "Ryby",
  "food_note": "Drobní bezobratlí, pulci, rybí plůdek",
  "image_alt": "Foto: John Harrison, CC BY-SA 3.0 Wikimedia Commons",
  "proportions": "Délka těla 36–40 cm, délka ocasu 7–8 cm, délka křídla 21–25 cm, hmotnost 165–205 g",
  "reproduction": "Počet vajec 3–6, inkubace 22–26 dní",
  "attractions": "Potravu hledá na rozhraní vody a souše. Právě délka nohou jí přitom umožňuje zavítat i do hlubší vody, kam již jiní bahňáci nemohou. V některých oblastech jsou pisily stálé, severnější populace jsou však tažné a migrují na velké vzdálenosti. V té době mohou vytvářet obrovská, až tisícihlavá hejna. V době hnízdění jsou monogamní a oba rodiče se podílejí na stavbě hnízda i péči o mláďata.",
  "projects_note": "",
  "breeding": "Pisily bývaly vystavovány v takzvaném Bechyněho pavilonu vodních ptáků (dnešní Sečuán) ještě v 70. letech, ale podrobnější záznamy chybějí. Ptáci, které najdete v evropské voliéře Ptačích mokřadů, jsou zde chováni od roku 2010.",
  "localities_title": "Ptačí mokřady"
}