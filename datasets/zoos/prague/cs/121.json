{
  "name": "Guanako",
  "description": "Má pískově hnědou, hustou a jemnou srst, která ji dokonale chrání před chladem a maskuje na suchých vysokohorských pampách a polopouštích.",
  "spread_note": "Od severního Peru na jih po Ohňovou zemi",
  "food": "Části rostlin",
  "food_note": "Tráva, byliny, listy",
  "proportions": "Délka těla 190–230 cm, délka ocasu 15–24 cm, výška v kohoutku 100–120 cm, hmotnost 60–120 kg",
  "reproduction": "Samice je březí 335–360 dní a rodí 1 mládě.",
  "attractions": "Jejím zdomácněním vznikla lama krotká. Hustá a jemná srst ji dokonale chrání před chladem a maskuje na suchých vysokohorských pampách a polopouštích. Dospělí samci guanak si hájí teritorium, které je tak velké, aby uživilo nejen je, ale i několik samic s mláďaty. V nebezpečí spoléhají lamy především na rychlé nohy. Pokud však dojde na vnitrodruhové potyčky, zachovávají lamy jako většina živočichů určitý rituál. Nejprve vetřelci imponují a hrozí a snaží se ho zahnat. Když se to nepovede, dochází k fyzickým soubojům. Tyto souboje mají rovněž podobu rituálů – u velbloudovitých velmi kuriózních. Teprve až jako poslední možnost přicházejí ke slovu kopání a kousání, což jsou zároveň i obranné prostředky proti predátorům. Soupeři po sobě plivou a jsou schopni se neuvěřitelně přesně trefit na vzdálenost 2–3 m.",
  "projects_note": "Kdysi bývaly tyto lamy běžné, kvůli pronásledování a konkurenci s domácími zvířaty však jejich stavy výrazně klesly.",
  "breeding": "První guanaka jsou v pražské zoo zaznamenána z let 1945−1948, o jejich osudu však žádné podrobnosti neznáme. Víme jen, že první evidované mládě se narodilo v roce 1948, další v roce 1953. V roce 1967 se narodila samička, která dostala jméno Bába a stala se v podstatě zakladatelkou chovu, protože přivedla na svět několik mláďat a uhynula až v roce 1985.",
  "localities_title": "Horní část zoo"
}