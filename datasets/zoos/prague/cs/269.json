{
  "name": "Satyr Temminckův",
  "description": "Samci satyrů nemají dlouhá ocasní pera, ale mohou se pochlubit modrými výrůstky, které jim jako růžky trčí na hlavě a vysloužily jim i jméno. Kromě toho během toku nafukují rovněž modře zbarvený kožovitý lalok na krku, který se po nafouknutí rozvine přes prsa jako pestrá náprsenka. Samice je hnědá, s bílými tečkami a modrým polem kolem očí.",
  "spread_note": "Sever jižní Asie, od severovýchodní Indie po severní Čínu",
  "food": "Plody",
  "food_note": "Bezobratlí, bobule, pupeny a další části rostlin",
  "image_alt": "",
  "proportions": "Délka těla 41–45,5 cm, délka ocasu 18,5–23 cm, délka křídla 22–26 cm, hmotnost 1–1,4 kg",
  "reproduction": "Počet vajec 3–5, inkubace 26–28 dní",
  "attractions": "Satyrové jsou vysloveně horští ptáci vyskytující se ve výškách až 4 000 m n. m. Na rozdíl od většiny bažantů jsou převážně listožraví a oba rodiče dokonce nosí mláďatům potravu ve špičce zobáku. Hnízdo je postavené z větviček a umístěné nad zemí, někdy ve výšce až 8 m.",
  "projects_note": "",
  "breeding": "Poprvé jsme chovali satyry v letech 1956 až 1961, pak v 80. letech a novodobě od roku 2004.",
  "localities_title": "Sečuán - pavilon ptáků z podhůří Himálaje"
}