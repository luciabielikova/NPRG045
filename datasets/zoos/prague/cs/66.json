{
  "name": "Bodlín Telfairův",
  "description": "Malý savec se špičatým čenichem a tělem krytým svrchu bodlinami, což je vlastně přeměněná srst.",
  "spread_note": "Jihozápadní Madagaskar",
  "food": "Bezobratlí",
  "food_note": "Hmyz a další drobná zvířata, příležitostně plody",
  "proportions": "Délka těla 12,5–17 cm, hmotnost 150–200 g",
  "reproduction": "Samice je březí 62–65 dní, počet mláďat ve vrhu je v průměru 7-8.",
  "attractions": "Na první pohled vypadá bodlín Telfairův jako ježek, zdání však klame. Podle současných poznatků nemá s ježkem mnoho společného a vnější podobnost vznikla zřejmě v důsledku obdobného způsobu života (hovoříme o takzvaném konvergentním vývoji). Bodlíni a jejich příbuzní tenreci jsou starobylou skupinou zvířat obývajících Madagaskar a některé oblasti Afriky, jejichž vzdálené příbuzné bychom našli mezi jinými prapůvodně africkými savci: hrabáči, slony, damany či bércouny. Jsou tak starobylí, že dokonce ani nemají některé ze znaků, které jsou jinak pro placentální savce typické: schopnost dokonale regulovat svou tělesnou teplotu či oddělený řitní a pohlavní otvor (místo toho mají podobně jako ptáci či vačnatci jedinou společnou kloaku). Bodlín Telfairův je samotář, který se s jinými příslušníky svého druhu setkává jen na krátkou dobu během rozmnožování. Aktivní je v noci, kdy se vydává za potravou. Den tráví schovaný v noře či ve stromové dutině – i když je to převážně pozemní tvor, dovede poměrně obstojně šplhat.",
  "projects_note": "",
  "breeding": "Historie chovu bodlínů je kupodivu docela dlouhá. První jedinci přišli v r. 1977 a od té doby chováme tento druh nepřetržitě dodnes. Přestože se bodlíni pravidelně rozmnožovali, první úspěšný odchov se dostavil až v r. 2011.",
  "localities_title": "Afrika zblízka"
}