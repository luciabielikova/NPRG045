{
  "name": "Bažant malajský",
  "description": "Hnědavé peří je na hřbetě a křídlech ozdobeno mnoha zelenými očními skvrnami, které jsou u samců velké a béžově lemované. Samci mají lysinu kolem očí oranžovou, samice žlutavou. Černá chocholka na temeni je u samců větší než u samic.",
  "spread_note": "Jihovýchodní Asie – Malajský poloostrov",
  "food": "Bezobratlí",
  "food_note": "Hlavně bezobratlí, také semena, plody a další části rostlin",
  "proportions": "Délka těla 40–53,5 cm, délka ocasu samců 24–25 cm, hmotnost 0,58–0,68 kg",
  "reproduction": "Podle údajů z chovů snáší 1 velké vejce, na kterém samice sedí 22–23 dny.",
  "attractions": "O jeho životě v přírodě víme velmi málo. Je zřejmě podobně jako většina bažantů polygamní. Samec, který obývá teritorium o rozloze až 60 hektarů, v době toku vyčistí určité místo na lesní půdě a poté láká samice typickým hlasem. Poté předvádí složitý ritualizovaný tanec.",
  "projects_note": "Z původního areálu zbývá jen několik lokalit, na kterých přežívá. Je proto zařazen jako zranitelný druh.",
  "breeding": "První pár přišel v r. 1992 ze zoo Chleby a žil v Praze deset let. První mláďata odchoval již v roce 1995 a tradice chovu pokračuje nepřetržitě do současnosti. V r. 2012 byla úspěšně odchována dvě mláďata s pořadovými čísly 57 a 58, z nichž jedno žije v zoo dosud.",
  "localities_title": "Dolní část zoo"
}